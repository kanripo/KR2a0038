# -*- mode: mandoku-view -*-
#+TITLE: 明史
#+DATE: 2019-03-29 20:49:21.045948
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 537
<pb:KR2a0038_WYG_537-1a>¶
　　欽定四庫全書¶
¶
　　明史卷三百二十七考證¶
¶
　　韃靼𫝊時元主奔應昌其將王保保據定西為邉患¶
(臣)方煒按王保保即庫庫特穆爾本名見本𫝊謹附¶
考¶
¶
　　韃靼𫝊諡元主曰順帝　(臣)方煒按是時國人諡元主¶
曰恵宗見厯代建元考𫝊未及謹附識¶
¶
　　韃靼𫝊大將軍逹由中路出鴈門戰不利　(臣)方煒按¶
<pb:KR2a0038_WYG_537-1b>¶
是年五月徐逹與庫庫兵遇於嶺北中伏大敗死者¶
數萬人見明實録及庫庫本𫝊非僅不利也謹附考¶
¶
　　韃靼𫝊逹等尋召還　(臣)方煒按是年七月湯和又敗¶
於斷頭山見開國臣𫝊𫝊末載謹附考¶
¶
　　韃靼𫝊洪武十一年夏故元太子阿裕錫哩逹喇卒¶
(臣)方煒按阿裕錫哩逹喇在位十一年建元宣光其¶
卒也國人諡曰昭宗嗣子即位改元天元見髙麗志¶
此𫝊未詳謹附考¶
¶
<pb:KR2a0038_WYG_537-2a>¶
　　韃靼𫝊已將脱去為鄭國公常茂所傷　(臣)方煒按是¶
時納克楚意中變顧其下咄咄語鄭國公常荗麾下¶
有曉䝉古語者以告茂茂乃抽刀直前斫之後馮勝¶
以激變咎茂茂亦以行軍貪淫不律訐勝明祖收勝¶
總兵印而謫茂戍龍州見開國臣𫝊謹附考¶
¶
　　韃靼𫝊五𫝊至琨特穆爾咸被弑　(臣)方煒按朔漠國¶
考稱坤特穆爾以建文三年卒不言其被弑與𫝊互¶
異謹附考¶
¶
<pb:KR2a0038_WYG_537-2b>¶
　　韃靼𫝊驥被殺　(臣)方煒按郭驥被殺乃永樂七年事¶
見明實録謹附考¶
¶
　　韃靼𫝊遇王子額森托干率妻子部屬來降　(臣)方煒¶
按額森托干係䝉古王子與托歡之子額森異派時¶
隨阿嚕台北走為其所忌故率屬降見本𫝊謹附考¶
¶
　　韃靼𫝊太監苗逵監軍　(臣)方煒按是時監軍太監為¶
扶安見明實録與𫝊異謹附識¶
¶
　　韃靼𫝊劉瑾用事監軍皆閹人一清不得職去　(臣)方¶
<pb:KR2a0038_WYG_537-3a>¶
煒按是時一清方議築邉牆修墎堡武宗已允其請發¶
帑金數十萬後因劉瑾憾之引疾去僅修築四十里¶
而已見獻徴錄及本𫝊謹附考¶
¶
　　韃靼𫝊帝幸陽和親部署督諸將往援　(臣)方煒按是¶
時武宗方以江彬之言出游宣府遂至陽和非因禦北¶
兵而去也𫝊敘次尚未明晰謹附考¶
¶
　　韃靼𫝊諳達下石嶺闗趣太原　(臣)方煒按是時三月¶
諳達掠蘭州㕘將鄭東戰死見明實錄𫝊未載謹附¶
<pb:KR2a0038_WYG_537-3b>¶
考¶
¶
　　韃靼𫝊諳達犯延綏宼及大同　(臣)方煒按是年諳達先¶
掠松子嶺守備張文瀚戰死見明實錄傳未載謹附¶
考¶
¶
　　韃靼𫝊既而帝意中變　(臣)方煒按是時嚴嵩與陸炳¶
相比傾言發其與邉將書稱闗節故河套之議中變¶
見明實錄及閹黨𫝊謹附考¶
¶
　　韃靼𫝊總兵李涞戰死　(臣)方煒按是時戰死者尚有¶
<pb:KR2a0038_WYG_537-4a>¶
㕘將馮恩見明實錄謹附考¶
¶
　　韃靼𫝊㕘將趙傾葵李光啓丁碧先後戰死　(臣)方煒¶
按明實錄是年㕘將李光啓被執不屈死𫝊云戰死¶
互異謹識¶
¶
　　韃靼𫝊秋復入大同右衛境　(臣)方煒按是年三月濟¶
農同時犯延綏副縂兵陳鳳戰死見明本紀𫝊未載¶
謹附考¶
¶
　　韃靼𫝊秋總兵楊照敗死　(臣)方煒按楊照因襲敵廣¶
<pb:KR2a0038_WYG_537-4b>¶
寜塞外戰死見明實錄𫝊未詳載謹附識¶
¶
　　韃靼𫝊自是敵數入成梁等數敗之　(臣)方煒按明實¶
錄萬厯九年土黙特犯錦州游撃周之望敗沒旋為¶
李成梁撃𫝊傳未詳敘謹附考¶
¶
　　韃靼𫝊總兵李如松逺出擣巢死之　(臣)方煒按如松¶
以中伏而敗事在是年四月見明實錄謹附考¶
¶
　　韃靼𫝊¶
¶
　　大清兵遂大㑹諸部於烏蘓河南岡頒軍律焉而胡土¶
<pb:KR2a0038_WYG_537-5a>¶
克圖已卒　(臣)方煒謹按胡土克圖即林丹汗以¶
¶
　　大兵入境西奔走於打草灘見¶
¶
　　實録𫝊未詳叙葢元裔之稱汗至此乃絶實與明相終始謹¶
識¶
¶
　　韃靼𫝊明未亡而察哈爾先斃諸部皆折入於¶
¶
　　大清　(臣)方煒恭考¶
¶
　　實録¶
¶
　　太宗文皇帝天聰六年平察哈爾維時為明崇禎五年謹識¶
<pb:KR2a0038_WYG_537-5b>¶
¶
¶
¶
¶
¶
¶
¶
　　明史卷三百二十七考證¶
¶

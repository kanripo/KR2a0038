# -*- mode: mandoku-view -*-
#+TITLE: 明史
#+DATE: 2019-03-29 20:49:07.775348
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 19
<pb:KR2a0038_WYG_019-1a>¶
　　欽定四庫全書¶
¶
　　明史卷十九¶
¶
　　大學士張廷玉等奉　勅修¶
¶
　　本紀第十九¶
¶
　　穆宗¶
¶
　　穆宗契天隆道淵懿寛仁顯文廣武純徳𢎞孝莊皇帝¶
諱載垕世宗第三子也母杜康妃嘉靖十八年二月封¶
裕王與莊敬太子景恭王同日受冊己而莊敬薨世宗¶
<pb:KR2a0038_WYG_019-1b>¶
以王長且賢繼序已定而中外危疑屢有言者乃令景¶
王之國四十五年十二月庚子世宗崩壬子即皇帝位¶
以明年為隆慶元年大赦天下先朝政令不便者皆以¶
遺詔改之召用建言得罪諸臣死者䘏錄方士悉付法¶
司治罪罷一切齋醮工作及例外採買免明年天下田¶
賦之半及嘉靖四十三年以前逋賦釋户部主事海瑞¶
於獄是年吐魯番入貢¶
¶
　　隆慶元年春正月丙寅罷睿宗明堂配享戊辰復鄭王¶
<pb:KR2a0038_WYG_019-2a>¶
厚烷爵丁丑追尊母康妃為孝恪皇太后二月戊子祭¶
大社大稷乙未冊妃陳氏為皇后以吏部侍郎陳以勤¶
為禮部尚書兼文淵閣大學士禮部侍郎張居正為吏¶
部左侍郎兼東閣大學士預機務三月壬申葬肅皇帝¶
於永陵乙酉土黙特犯遼陽指揮王承徳戰殁夏四月¶
丙戌朔享太廟丙午禁屬國獻珍禽異獸丁未御經筵¶
五月己未黄河決口工成辛酉祀地於北郊丁丑髙拱¶
罷六月戊戌以霪雨修省素服避殿御皇極門視事是¶
<pb:KR2a0038_WYG_019-2b>¶
月新河復決秋七月辛巳招撫山東河南被災流民復¶
五年八月癸未朔釋奠於先師孔子九月乙卯諳達冦¶
大同詔嚴戰守癸亥諳達陷石州殺知州王亮采掠交¶
城文水壬申土黙特犯薊鎮掠昌黎盧龍至於灤河詔¶
宣大總督侍郎王之誥還駐懐來巡撫都御史曹亨駐¶
兵通州甲戌郭朴致仕免襄陽鄖陽被災秋糧乙亥總¶
兵官李世忠援永平與敵戰於撫寧京師戒嚴冬十月¶
丙戌冦退京師解嚴甲辰諭羣臣議邊防事宜寧夏總¶
<pb:KR2a0038_WYG_019-3a>¶
兵官雷龍出塞邀撃河套部敗之十一月癸亥祀天於¶
南郊是年廣東賊大起琉球入貢¶
¶
　　二年春正月己卯給事中石星疏陳六事杖闕下出為¶
民二月丁酉冦犯柴溝堡守備韓尚忠戰死己亥耕耤¶
田丁未如天夀山謁長陵永陵庚戌還宫免所過田租¶
有差三月辛酉立皇子翊鈞為皇太子詔赦天下乙丑¶
命廣西總兵官俞大猷討廣東賊戊辰賜羅萬化等進¶
士及第出身有差丙子幸南海子戊寅京師地震命百¶
<pb:KR2a0038_WYG_019-3b>¶
官修省夏六月庚辰遣使兩畿錄囚己丑廣東賊曽一¶
本冦廣州殺知縣劉師顔秋七月己酉賊入亷州丙寅¶
徐階致仕冬十月戊寅免南畿被災秋糧振淮徐饑己¶
亥遼王憲㸅僭侈不法廢為庶人甲辰免畿内河南被¶
災秋糧十一月壬子宣府總兵官馬芳襲諳達於長水¶
海子又敗之鞍子山辛酉免江西被災税糧戊辰祀天¶
於南郊己巳命廣東福建督撫將領㑹剿曽一本十二¶
月庚寅世宗神主祔太廟丁酉限勲戚莊田是年琉球¶
<pb:KR2a0038_WYG_019-4a>¶
入貢¶
¶
　　三年春正月壬子大同總兵官趙岢敗諳達於𢎞賜堡¶
二月庚辰免陜西被災秋糧三月戊辰曽一本陷碣石¶
衞禆將周雲翔殺㕘將耿宗先叛附於賊夏四月己丑¶
總兵官盧龍出塞襲河套部敗之五月庚戌總兵官郭¶
成等破賊於平山周雲翔伏誅甲寅御史詹仰庇請罷¶
糜費斥為民秋七月壬午河決沛縣乙酉詔天下有司¶
實修積榖備荒之政壬辰遣使振沿河被災州縣八月¶
<pb:KR2a0038_WYG_019-4b>¶
癸丑廣東賊平曽一本伏誅壬戌以禮部尚書趙貞吉¶
兼文淵閣大學士預機務丁卯振南畿浙江山東水災¶
九月丙子諳達犯大同掠山隂應州懐仁渾源辛卯大¶
閲冬十一月甲戌祀天於南郊庚辰京師地震有聲敕¶
修省十二月己亥命厰衛密訪部院政事庚申召髙拱¶
復入閣乙丑尚寶司丞鄭履淳以言事廷杖下獄是冬¶
免兩畿山東浙江河南湖廣税糧是年陜西賊起琉球¶
吐魯番入貢¶
¶
<pb:KR2a0038_WYG_019-5a>¶
　　四年春正月乙巳朔日有食之免朝賀辛未避殿修省¶
是月倭入廣海衞城三月壬午分設三大營文武提督¶
六人夏四月戊戌京師地震乙巳諳達冦大同宣府官¶
兵拒却之是月陜西賊冦四川五月癸酉給事中李已¶
陳吾徳諫買金寳已廷杖下獄吾徳斥為民秋七月己¶
巳禁章奏浮冗命撫按官嚴禁有司酷刑戊子陳以勤¶
致仕乙未免四川被災税糧八月庚戌宣大告警欶邊¶
備九月癸酉陜西水災蠲振有差甲戌河決邳州壬午¶
<pb:KR2a0038_WYG_019-5b>¶
免北畿湖廣被災税糧癸未諳達復冦大同副總兵錢¶
棟戰死戊子犯錦州總兵官王治道等戰死甲午罷京¶
營文武提督置總督協理大臣冬十月癸卯諳達孫巴¶
噶奈濟來降丁未以巴噶奈濟為指揮使壬戌考察給¶
事中御史十一月丁丑諳達乞封己卯祀天於南郊乙¶
酉趙貞吉罷己丑以禮部尚書殷士儋兼文淵閣大學¶
士預機務十二月丁酉諳達執叛人趙全等九人來獻¶
詔遣巴噶奈濟歸厚賜之乙卯受俘磔趙全等於市¶
<pb:KR2a0038_WYG_019-6a>¶
五年春二月甲午廷臣及朝覲官謁皇太子於文華左¶
門己未封皇子翊鏐為潞王三月己卯賜張元忭等進¶
士及第出身有差己丑封諳達為順義王夏四月甲午¶
河復決邳州五月壬戌古田獞賊平戊寅李春芳致仕¶
六月辛卯京師地震者三敕修省甲辰授河套部長吉¶
納為都督同知甲寅順義王諳達貢馬告廟受賀丙辰¶
諳達執趙全餘黨十三人來獻秋八月癸卯許河套部¶
互市九月癸未三鎮貢市成冬十月己亥河南山東大¶
<pb:KR2a0038_WYG_019-6b>¶
水申飭河防十一月己巳殷士儋致仕是年琉球吐魯¶
番入貢¶
¶
　　六年春正月辛未築徐州至宿遷隄三百七十里二月¶
丙申倭冦廣東陷神電衛大掠山冦復起閏月丁卯御¶
皇極殿門疾作遽還宫乙亥倭冦髙雷官軍撃敗之夏¶
四月戊辰以禮部尚書髙儀兼文淵閣大學士預機務¶
五月壬辰免廣東用兵諸郡逋賦己酉大漸召大學士¶
髙拱張居正髙儀受顧命庚戌崩於乾清宫年三十有¶
<pb:KR2a0038_WYG_019-7a>¶
六七月丙戌上尊諡廟號穆宗𦵏昭陵¶
¶
　　贊曰穆宗在位六載端拱寡營躬行儉約尚食嵗省巨¶
萬許諳達封貢減賦息民邊陲寧謐汔可小康矣苐柄¶
臣相軋門户漸開而帝未能振肅乾綱矯除積習蓋亦¶
寛恕有餘剛明不足者與¶
¶
¶
¶
<pb:KR2a0038_WYG_019-7b>¶
¶
¶
¶
¶
¶
¶
¶
¶
　　明史卷十九¶
¶

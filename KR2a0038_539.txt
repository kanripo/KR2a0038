# -*- mode: mandoku-view -*-
#+TITLE: 明史
#+DATE: 2019-03-29 20:49:12.808480
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 539
<pb:KR2a0038_WYG_539-1a>¶
　　欽定四庫全書¶
¶
　　眀史卷三百二十八考證¶
¶
　　衛拉特𫝊瑪哈穆特等遣諾衮達實等随額埒蘇来朝¶
貢馬　(臣)黄夀齡按来朝貢馬並貢貂裘珍異事詳¶
王世貞所撰衛拉特志謹識¶
¶
　　衛拉特𫝊帝既自将撃破布尼雅錫哩及阿嚕台兵¶
(臣)黄夀齡按通鑑紀事及獻徴錄識大錄云永樂七¶
年遣給事中郭驥使布尼雅錫哩見殺上大怒&KR0239;淇¶
<pb:KR2a0038_WYG_539-1b>¶
國公邱福等討之而布尼雅錫哩已為衛拉特所襲¶
破較𫝊特詳謹識¶
¶
　　衛拉特𫝊三部埽境来戰　(臣)黄夀齡按三部埽境来¶
戰時寧陽侯陳懋豐城侯李彬領左右哨成山侯王¶
通都督譚清領左右掖都督劉江朱榮為前鋒事詳¶
通鑑紀事謹識¶
¶
　　衛拉特𫝊瑪哈穆特等脱身遁　(臣)黄夀齡按通鑑紀¶
事云瑪哈穆特乗夜北遁時衛拉特雖大創去而殺¶
<pb:KR2a0038_WYG_539-2a>¶
傷亦略相當夜二鼓上還帳中𫝊未之載謹識¶
¶
　　衛拉特𫝊衛拉特與阿嚕台戰敗走　(臣)黄夀齡按通¶
鑑紀事十四年阿嚕台遣使奏戰敗衛拉特獻所俘¶
人馬特賜宴勞綵幣𫝊未之載謹識¶
¶
　　衛拉特𫝊自是衛拉特復奉貢　(臣)黄壽齡按自是衛¶
拉特復奉貢𫝊未詳其原委考衛拉特志及通鑑紀¶
事識大録初阿嚕台為衛拉特攻敗窮蹙遣使奉表¶
稱臣貢駝馬上言瑪哈穆特滅布尼雅錫哩之罪請¶
<pb:KR2a0038_WYG_539-2b>¶
討之明成祖以阿嚕台來歸非其本心然嘉其義封¶
為和寜王衛拉特怨朝貢不至已久至是復奉貢謹¶
識¶
¶
　　衛拉特𫝊復致書宣府守將楊洪　(臣)黄壽齡按識大¶
錄洪守宣府有威名額森敬服之嵗私餽額森鐵簇¶
額森喜故致書欲見𫝊未之載謹識¶
¶
　　衛拉特𫝊衛拉特使來更增至三千人　(臣)黄壽齡按¶
識大錄云十三年衛拉特遣使貢馬為聘𫝊只言使¶
<pb:KR2a0038_WYG_539-3a>¶
來未詳何事並未詳年分下文僅得五之一識大録¶
作不及五之一亦微異謹識¶
¶
　　衛拉特𫝊上皇行額森與部衆皆送約半日程　(臣)黄¶
夀齡按識大録云額森與部众皆送約半日程惟巴¶
延獨逺與𫝊互異謹識¶
¶
　　朶顔福餘㤗寧𫝊遂盡割大寧地界三衛以償前勞¶
(臣)黄夀齡按世貞三衛志及識大録既割地與之復¶
嵗給牛具酒食布帛良厚自是其部落益蕃謹識¶
¶
<pb:KR2a0038_WYG_539-3b>¶
　　朶顔福餘泰寧𫝊宣宗初三衛掠永平山海間帝將親¶
討之　(臣)黄夀齡按三衛志及識大錄宣徳三年宣¶
宗出廵邉駐蹕遵化適其衆萬餘入㓂宣宗以鐡騎¶
三千分兩翼撃之手射其前鋒三人斬其酋渠謹識¶
¶
　　朶顔福餘㤗寧𫝊命成國公朱勇偕恭順侯吳克忠出¶
喜峰興安伯徐亨出界嶺都督馬亮出劉家口都督¶
陳懐出古北各將精兵萬人分勦之　(臣)黄夀齡按¶
三衛志命朱勇分勦時詔發兵二十萬分四軍謹識¶
¶
<pb:KR2a0038_WYG_539-4a>¶
　　朶顔福餘泰寧𫝊興安伯徐亨出界嶺都督馬亮出劉¶
家口　(臣)黄壽齡按三衛志云馬亮出界嶺口徐亨¶
出劉家口與𫝊互異謹識¶
¶
　　朶顔福餘泰寧𫝊都督陳懐出古北　(臣)黄壽齡按獻¶
徴録陳懐出古北口踰灤江渡栁河經大小興州破¶
福餘于全寧破泰寧朶顔于虎頭山擄男婦以千計¶
馬牛羊以萬計較𫝊特詳¶
¶
　　朶顔福餘泰寧𫝊其頭目巴爾達噶率衆㓂大清堡總¶
<pb:KR2a0038_WYG_539-4b>¶
兵馬永撃斬之　(臣)黄夀齡按三衛志云按馬永為¶
薊帥有威信三衛畏而親之謹識¶
¶
　　朶顔福餘泰寧𫝊薊遼總督何棟　(臣)黄夀齡按獻徴¶
録仇鸞知三衛弱欲發兵𢷬其地以為功督臣何棟¶
以不可宛轉解乃止𫝊未之載謹識¶
¶
¶
　　明史卷三百二十八考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:09.561558
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 271
<pb:KR2a0038_WYG_271-1a>¶
　　欽定四庫全書¶
¶
　　明史卷一百九十四¶
¶
　　大學士張廷玉等奉　敕修¶
¶
　　列傳第八十二¶
¶
　　喬　宇　　　　　　孫　交(子　元)¶
¶
　　林　俊(子　達張　黻)　　　金獻民¶
¶
　　秦　金(孫　柱)　　　趙　璜¶
¶
　　鄒文盛　　　　　　梁　材¶
¶
<pb:KR2a0038_WYG_271-1b>¶
　　劉　麟　　　　　　蔣　瑤¶
¶
　　王廷相¶
¶
　　喬宇字希大山西樂平人祖毅工部左侍郎父鳳職方¶
郎中皆以清節顯宇登成化二十年進士授禮部主事¶
𢎞治初王恕為吏部調之文選三遷至郎中門無私謁¶
擢太常少卿武宗嗣位遣祀中鎮西海還朝條上道中¶
所見軍民困苦六事已遷光祿卿歴戸部左右侍郎劉¶
瑾敗大臣多以黨附見劾宇獨無所染拜南京禮部尚¶
<pb:KR2a0038_WYG_271-2a>¶
書乾清宫灾率同列言視朝不勤經筵久輟國本未建¶
義子猥多番僧處禁寺優伶侍起居立皇店留邉兵習¶
戰鬬土木繁興織造不息凡十事帝不省久之改兵部¶
參贊機務以帝逺遊塞上而監國無人請早建儲貳帝¶
将自擊㓂宇復率同列諌皆不報未㡬寧王宸濠反揚¶
言旦夕下南京宇嚴為警備而談笑自如時攜客燕城¶
外宻察地險易置戍守綜理周宻内外宴然指揮楊銳¶
有才畧署為安慶守備鎮守中官劉瑯與濠通為預伏¶
<pb:KR2a0038_WYG_271-2b>¶
死士宇刺得其情詰瑯用事者瑯懼不敢動宇乃大索¶
城中斬所伏壯士三百人懸首江上宸濠失内應且知¶
有備不敢東攻安慶銳固守不得下未㡬敗帝至南京¶
詔百官戎服朝明年正旦宇不可率諸臣朝服賀江彬¶
索城門諸鑰都督府問宇宇曰守備者所以謹非常禁¶
門鎖鑰孰敢索亦孰敢予雖天子詔不可得都督府以¶
宇言復乃已彬矯㫖有所求日數十至宇必廷白之彬¶
亦稍稍止彬欲譛去宇守備太監王偉者初為帝伴讀¶
<pb:KR2a0038_WYG_271-3a>¶
帝信之每從中調護故彬謀不行帝駐南京九月宇倡¶
諸臣三請回鑾又自伏闕請駕旋扈至揚州明年加太¶
子太保論保障功復加少保世宗即位召為吏部尚書¶
宇自為選郎有人倫鑒及是銓政一清帝求治銳甚宇¶
與林俊彭澤孫交皆海内重望帝亦委任之凡為權倖¶
所黜者皆起列庶位天下欣欣望治帝性剛好自用宇¶
所執漸不見聴興府需次官六十三人乞遷敘宇言此¶
輩虚隸名籍與見供事者不同黜罰之有差皆怨宇帝¶
<pb:KR2a0038_WYG_271-3b>¶
欲封駙馬都尉崔元為侯外戚蔣輪邵喜為伯宇不可¶
無何詔進夀寧侯張鶴䶖為公封后父陳萬言為伯授¶
萬言子紹祖尚寳丞宇言累朝太后戚屬無生封公者¶
張巒亦歿後贈今奈何以父贈為子封萬言封伯視巒¶
更驟而子授尚寳非制願陛下守典章以垂萬世帝並¶
不從史道訐楊廷和宇言道挾私遂下之詔獄曹嘉助¶
道劾宇宇求罷帝命鴻臚趨視事宇遇事不可無不力¶
争而争大禮尤切帝欲加興獻帝皇號宇言加皇於本¶
<pb:KR2a0038_WYG_271-4a>¶
生之親則干正統非所以重宗廟正名分及禮官請稱¶
獻帝為本生考帝改稱本生皇考又詔建獻帝廟於大¶
内宇等復連章諌特㫖用席書為禮部尚書宇又偕九¶
卿言陛下罷江俊用席書謫馬明衡季本陳逅召張璁¶
桂萼霍韜舉措乖違人心駭愕夫以一二人邪說廢天¶
下萬世公議内離骨肉外間君臣名為効忠實累聖徳¶
且書不繇廷推特出内降此祖宗來所未有乞令俊與¶
書各仍舊職宥明衡等止璁萼毋召尋復請罷璁萼書¶
<pb:KR2a0038_WYG_271-4b>¶
而出争大禮者吕柟鄒守益於獄㑹璁萼至京詔皆用¶
為學士宇等又言内降恩澤先朝率施於佞倖小人若¶
士大夫一預其間即不為清議所齒况學士最清華而¶
俾萼等居之誰復肯與同列哉帝怒切責宇遂乞休許¶
之馳傳給夫廩猶如故事御史許中劉隅等請留宇帝¶
曰朕非不用宇宇自以疾求去耳後明倫大典成追論¶
前議奪官楊一清卒宇渡江弔之南都父老皆出迎舉¶
手加額曰活我者公也宇㓜從父京師學於楊一清成¶
<pb:KR2a0038_WYG_271-5a>¶
進士後復從李東陽遊詩文雄雋兼通篆籀性好山水¶
嘗陟太華絶頂遇虎僕夫皆驚仆宇端坐不動虎徐帖¶
尾去家居澹泊服御若寒士身歿二妾劉許皆從死穆¶
宗即位復官贈少傅諡莊簡¶
¶
　　孫交字志同安陸人成化十七年進士授南京兵部主¶
事為尚書王恕所知𢎞治初恕入吏部薦授稽勲員外¶
郎歴文選郎中居吏部十四年於善類多所推引遷太¶
嘗少卿提督四夷館大同有警命經畧黄花鎮諸邉増¶
垣塹廣樹藝制敵騎馳突永樂時嵗遣隆慶諸衛軍採¶
<pb:KR2a0038_WYG_271-5b>¶
薪炭其後罷之令嵗輸銀二萬兩軍重困交奏免之正¶
徳初擢光䘵卿三年進戸部右侍郎提督倉場改吏部¶
尚書張綵附劉瑾交數規切綵怒調之南京瑾敗召拜¶
戸部尚書時征討流㓂調度煩急仍嵗凶正賦不足交¶
區畫適宜四方告饑輒請蠲租遣振以故民不至甚敝¶
而小人用事者皆不便之帝欲以太平倉賜倖臣裴徳¶
雲南鎮守中官張倫請採銀礦南京織造中官吳經奏¶
<pb:KR2a0038_WYG_271-6a>¶
費乏交皆力争八年五月中㫖與禮部尚書傅珪並致¶
仕言官多請留不報世宗在潜邸知交名甫即位召復¶
故官首請帝曰讀祖訓言動悉取準則經筵日講寒暑¶
勿輟帝褒納焉或議遷顯陵天夀山交言山陵事重太¶
祖欲遷仁祖於鍾山慮泄靈氣而止具載皇陵碑事乃¶
止武宗侈汰之後庫藏殫虚交裁冗食定經制宿弊為¶
清然事涉中官者帝亦不能盡從嘗㑹廷臣議發内帑¶
給軍廩官俸已報可為中官梁諫等所沮交言宫府¶
<pb:KR2a0038_WYG_271-6b>¶
異同令出復反非新政所宜不聴中官監督倉場者初¶
止數人正徳中増至五十五人以交言罷撤過半其後¶
復漸増帝已罷三十七人交欲盡去之並臨清徐淮諸¶
倉一切勿遣帝令自今毋更加而已守珠池中官詔毋¶
得預守土事而安川夤縁復故交劾川命如前詔正徳¶
中上林苑内臣至九十九人侵奪公私地無算帝即位¶
命留十八人如𢎞治時已復𫝊奉至六十二人交乞汰¶
如初且盡歸侵奪地報許又論御馬監内臣宜如祖制¶
<pb:KR2a0038_WYG_271-7a>¶
毋監收芻豆並令戸部通知馬數杜其侵耗不從錦衣¶
百户張瑾率校尉支俸通倉横取狼籍主事羅洪載欲¶
按之瑾紿請受杖奏洪載擅笞禁衛官帝怒逮下詔獄¶
謫外交與林俊喬宇先後論救不納御馬監閻洪乞外¶
豹房地交言先帝以豹房故貽禍無窮洪等欲修復以¶
開游獵之端非臣等所敢聞詔以地十頃給豹房餘令¶
百戸趙愷等佃如故奉詔以各宫莊田數視舊籍不同¶
帝詰其故交言舊籍多以奏請投獻數多妄報也新籍¶
<pb:KR2a0038_WYG_271-7b>¶
少以奉命清核田多除豁也帝意稍解令考成𢎞間籍¶
以聞交年已七十連章乞罷帝輒慰留遣醫視療請益¶
力乃許之手詔加太子太保馳驛令子編修元侍行有¶
司時存問給食米輿隸復賜道里費卒年八十諡榮僖¶
交言論恂恂不以勢位驕人清慎恬慤終始一致初在¶
南京僚友以事簡多暇相率談諧飲奕為樂交黙處一¶
室讀書不輟或以為言交曰對聖賢語不愈於賔客妻¶
妾乎興獻王素愛重交嘗割陽春臺東偏地益其宅後¶
<pb:KR2a0038_WYG_271-8a>¶
中官言孫尚書侵地世宗曰此先皇所賜吾敢奪耶元¶
進士終四川副使謹厚有父風¶
¶
　　林俊字待用莆田人成化十四年進士除刑部主事進¶
員外郎性侃直不隨俗浮湛事涉權貴尚書林聰輒屬¶
俊治之上疏請斬妖僧繼曉並罪中貴梁芳帝大怒下¶
詔獄考訊後府經歴張黻救之並下獄太監懐恩力救¶
俊得謫姚州判官黻師宗知州時言路久塞兩人直聲¶
震都下為之語曰御史在刑曹黄門出後府尋以正月¶
<pb:KR2a0038_WYG_271-8b>¶
朔星變帝感悟復俊官改南京𢎞治元年用薦擢雲南¶
副使鶴慶元化寺稱有活佛嵗時集士女萬人争以金¶
塗其面俊命焚之得金悉以償民逋又毁淫祠三百六¶
十區皆撤其材修學宫干崖土舍刀怕愈欲奪從子宣¶
撫官刦其印數年俊檄論之遂歸印進按察使五年調¶
湖廣以雨雪灾異上疏陳時政得失又言徳安安陸建¶
王府及増修吉府工&KR0229;浩繁財費鉅萬民不堪命乞循¶
寧襄徳府故事一切省儉勿用琉璃及白石雕闌請著¶
<pb:KR2a0038_WYG_271-9a>¶
為例不從九年引疾不待報徑歸久之薦起廣東右布¶
政使不拜起南京右僉都御史督操江十四年正月朔¶
陜西山西地震水涌疏述古宫闈外戚内侍柄臣之禍¶
乞罷齋醮減織造清役占汰冗員止工作省供應節賞¶
賜戒逸欲逺佞幸親賢人又請豫教皇儲因薦侍郎謝¶
鐸少卿儲瓘楊㢘致仕副使曹時中處士劉閔堪輔導¶
報聞已屢疏乞休薦時中自代不許江西新昌民王武¶
為盜巡撫韓邦問不能靖命俊巡視身入武巢武請自¶
<pb:KR2a0038_WYG_271-9b>¶
効悉禽賊黨詔即以俊代邦問俊引朱熹代唐仲友包¶
拯代宋祁事力辭不允乃更定要約庶務一新王府徴¶
嵗禄率倍取於民以俊言大減省寧王宸濠貪暴俊屢¶
裁抑之王請易琉璃瓦費二萬俊言宜如舊母涉叔段¶
京鄙之求吳王几杖之賜王怒伺其過無所得㑹俊以¶
聖節按部遂劾奏之停俸三月尋以母憂歸武宗即位¶
言官交薦江西人在朝者合疏乞還俊乃進右副都御¶
史再撫江西遭父憂不果正徳四年起撫四川眉州人¶
<pb:KR2a0038_WYG_271-10a>¶
劉烈倡亂敗而逃諸不逞假其名剽掠俊繪形捕莫能¶
得㑹保寧賊藍廷瑞鄢本恕廖恵等繼起勢益張轉宼¶
巴州猝遇之華壟單輿抵其營譬曉利害賊羅拜約降¶
淫雨失期復叛去攻陷通江俊擊敗之龍灘河遣知府¶
張敏等追敗之門鎮子遂禽廖惠而廷瑞奔陜西西鄉¶
越漢中三十六盤至大巴山官軍追及復大破之遂移¶
師擊瀘州賊曹甫且遣人招諭甫佯聴令使弟琯刦如¶
故指揮李䕃斬琯首賊遂移江津分七營將攻重慶俊¶
<pb:KR2a0038_WYG_271-10b>¶
發酉陽播州土兵助蔭以元日掩破其四營賊遁入民¶
家焚之盡斃乗勝搗老營指揮汪洋等中伏死䕃復進¶
去賊十五里甫以數十騎出遇蔭兵敗走官軍乗勝進¶
圍之俘及焚死者二千有奇已本恕廷瑞為永順土舍¶
彭世麟所禽俊論功進右都御史甫黨方四亡命恩南¶
復攻南川綦江以窺瀘州俊益發土兵令副使何珊李¶
鉞等敗之去捷閒璽書奬勵俊在軍與總督洪鍾議多¶
左中官子弟欲冒從軍功輒禁止御史俞緇走避賊而¶
<pb:KR2a0038_WYG_271-11a>¶
僉事吳景戰歿緇慙欲委罪俊遂劾俊累報首功賊終¶
不滅加鑿井毁寺逐僧徒迫為賊於是俊前後被切責¶
比方四敗賊且盡俊辭加秩及賞乞以舊職歸田詔不¶
許辭秩聴其致仕言官交請留不報俊歸士民號哭追¶
送時正徳六年十一月也世宗即位起工部尚書改刑¶
部在道數引疾不許因請帝親近儒臣正其心以出號¶
令用渾樸為天下先初詔所革無遷就以廢公議既抵¶
京師㑹暑月經筵輟講舉祖宗勒學故事以諫俊時年¶
<pb:KR2a0038_WYG_271-11b>¶
已七十寓止朝房示無久居意數為帝言親大臣勤聖¶
學辨異端節財用朝有大政必侃侃陳論中外想望其¶
風采中官葛景等奸利事覺為言官所糾詔下司禮監¶
察訊俊言内臣犯法法司不得訊是宫府異體也乞下¶
法司公訊以昭平明之治都督劉暉下獄俊當以交結¶
朋黨律言與許泰同罪請斬以謝天下廖鵬廖鎧齊佐¶
王瓛論死屢詔緩刑俊乞亟行誅又劾谷大用占民田¶
萬餘頃皆不聴中官崔文家人李陽鳳索匠師宋鈺賄¶
<pb:KR2a0038_WYG_271-12a>¶
不獲嗾文杖之幾死下刑部治未決而中㫖移鎮撫司¶
俊留不遣力争不納明日又奏帝怒責陳狀俊言祖宗¶
以刑獄付法司以緝獲奸盜付鎮撫訊鞫既得猶必付¶
法司擬罪未有奪取未定之囚反付推問者文先朝漏¶
奸罪不容誅兹復干内降臣不忍朝廷百五十年紀綱¶
為此輩壊亂帝憚其言直乃不問俊以耆徳起田間持¶
正不避嫌既屢見格遂乞致仕詔加太子太保給驛賜¶
隸廩如制俊數争大禮與楊廷和合嘗上言推尊所生¶
<pb:KR2a0038_WYG_271-12b>¶
有不容己之情有不可易之禮因輯堯舜至宋理宗事¶
凡十條以上及大禮議定得罪者或杖死四年秋俊從¶
病中上書言古者鞭撲之刑辱之而已非欲糜爛其體¶
膚而致之死也又非所以加於士大夫也成化時臣及¶
見廷杖二三臣率容厚棉底衣重氊疊裹然且沉卧久¶
乃得痊正徳朝逆瑾竊權始令去衣致末年多杖死臣¶
又見成化𢎞治時惟叛逆妖言刦盜下詔獄始命打問¶
他犯但言送問而已今一槩打問亦非故事自去嵗舊¶
<pb:KR2a0038_WYG_271-13a>¶
臣斥逐殆盡朝署為空乞聖明留念既去者禮致未去¶
者慰留碩徳重望如羅欽順王守仁吕柟魯鐸輩宜列¶
置左右臣衰病待盡無復他望敢效古人遺表之意敬¶
布犬馬之心帝但下所司而已又明年疾革復上書請¶
懋學隆孝任賢納諌保躬導和且預辭身後䘏典遂卒¶
年七十六後一年明倫大典成追論俊附和廷和削其¶
官其子達以士禮𦵏之俊厯事四朝抗辭敢諌以禮進¶
退始終一節隆慶初復官贈少保諡貞肅達正徳九年¶
<pb:KR2a0038_WYG_271-13b>¶
進士官至南京吏部郎中工篆籀能古文張黻吉水人¶
成化八年進士厯知涪州宿州介特不避權貴𢎞治中¶
俊䝉顯擢而黻老不用王恕為之請特予誥命¶
¶
　　金獻民字舜舉綿州人成化二十年進士除行人𢎞治¶
初選授御史按雲南順天並著風裁出為天津副使厯¶
湖廣按察使正徳初劉瑾亂政追坐獻民勘天津地不¶
實與巡撫栁應辰等械繫詔獄斥為民未㡬又坐湖廣¶
事再下獄罰贖歸踰年又以瀏陽民劉道隆獄讞不實¶
<pb:KR2a0038_WYG_271-14a>¶
罰米輸塞下瑾誅起貴州按察使擢僉都御史巡撫延¶
綏厯南京刑部尚書世宗即位召為左都御史李鳳陽¶
下刑部程貴下都察院皆改詔獄獻民力争已遷刑部¶
尚書執奏奸黨王欽王銓不宜貨死皆不納尋代彭澤¶
為兵部尚書五星聚營室其占主兵獻民因請敕天下¶
鎮巡官預守戰之備且請用賢納諌罷土木屏玩好帝¶
頗采納獻民性伉直有執持帝或不能從卒無所徇帝¶
初即位盡斥先朝傳奉官已太監邱福潘傑等死詔官¶
<pb:KR2a0038_WYG_271-14b>¶
其弟姪錦衣及司禮太監張欽死以家人李賢承廕賢¶
死復欲官其子儒獻民先後執奏皆不從土魯番素勒¶
垣莽肅爾㓂肅州命獻民兼右都御史總制陜西四鎮¶
軍務比至蘭州巡撫陳九疇已破敵獻民再以捷聞還¶
京仍理部事論功廕錦衣世百戸錦衣百戸俞賢中官¶
泰飬子也以中㫖管事諌官争之獻民言祖宗有舊制¶
孝廟有禁例陛下登極有明詔賢無公家庸又非泰子¶
姓猥以厮飬竊名器紊斁典章不可之大者宜納諌官¶
<pb:KR2a0038_WYG_271-15a>¶
言弗聴錦衣副千戸李全王邦奇等以冒濫汰去至是¶
奏辨不已下部覆議獻民言全等足不履行陣而坐論¶
首功身不隸公家而躐躋顯秩陛下登極汰去者三百¶
餘人人心稱快萬一倖端再啟則前詔皆虚將來奏擾¶
有何紀極帝竟授全等試百戸獻民復奏曰令出惟行¶
勿惟反今以小人奏辨一旦復官九十餘人徇左右私¶
壊祖宗法竊為陛下惜之明㫖不許夤縁管事而奔競¶
已成風矣不許比例陳乞而奏擾已踵至矣誰生厲階¶
<pb:KR2a0038_WYG_271-15b>¶
至今為梗望仍斥全等以息人言消天變言官任洛等¶
亦以為言不聴㑹寧夏總兵官种勛行賂京師偵事者¶
獲其籍獻民名在焉給事蔡經御史髙世魁等交章劾¶
之獻民因引疾歸居二年邦奇訐前尚書彭澤詞連獻¶
民逮下刑部獄法司劾獻民奉命専征未至其地掠功¶
妄報失大臣體宜奪職閒住削其世廕詔可初大禮議¶
起獻民數偕廷臣疏争及左順門哭諌又與徐文華倡¶
之帝由此不恱卒得罪隆慶初贈䘏如制¶
¶
<pb:KR2a0038_WYG_271-16a>¶
　　秦金字國聲無錫人𢎞治六年進士授戸部主事厯郎¶
中正徳初遷河南提學副使改右㕘政守開封破趙鐩¶
於陳橋厯山東左右布政使承㓂躪後與巡撫趙璜共¶
拊循瘡痍始起九年擢右副都御史巡撫湖廣諸王府¶
所據山場湖蕩皆奏還之官降盜賀璋羅大洪復叛討¶
平之彬州桂陽猺龔福全稱王金先後破砦八十餘斬¶
首二千級禽福全及其黨劉福興等録功増俸一級廕¶
錦衣世百戸力辭得請入為戸部右侍郎世宗即位改¶
<pb:KR2a0038_WYG_271-16b>¶
吏部言官論金無人倫鑑復改戸部轉左署部事外戚¶
邵喜乞莊田金述祖制請按治帝宥喜命都察院禁如¶
制中㫖各宫仍置皇莊遣官校分督金言西漢盛時以¶
苑囿賦貧民今奈何剥民以益上乞勘正徳間額外侵¶
占者悉歸其主而盡撤管莊之人帝稱善即從其議嘉¶
靖二年擢南京禮部尚書率諸臣上疏曰陛下繼統以¶
來昭徳塞違勵精圗治動無過舉宜召天和而灾眚頻¶
告者何也詩曰靡不有初鮮克有終陛下登極一詔百¶
<pb:KR2a0038_WYG_271-17a>¶
度咸貞天下拭目望至治比來多與詔違百司罔遵萬¶
民失仰此詔令不能如初也即位之初逐庸回任耆舊¶
比内閣擬㫖輒中改至疏請徒荅温語此任賢不能如¶
初也即位之初聴言如流朝請暮報比來事涉戚畹宦¶
寺雖九卿執奏科道交章皆曰業經有㫖此聴納不能¶
如初也即位之初凡先朝傳陞乞陞等官一切釐革比¶
來恩澤過濫封拜頻煩此慎名器不能如初也即位之¶
初凡奸黨巨惡俱付三法司比來輒下鎮撫此謹國法¶
<pb:KR2a0038_WYG_271-17b>¶
不能如初也即位之初首命戸部減馬房糧芻之半且¶
令科道官備覈馬數乃因太監閻洪等言遂寢前詔此¶
恤民瘼不能如初也即位之初遣斥法王佛子國師禪¶
師比來於禁地設齋醮此崇正道不能如初也即位之¶
初精明充盛比來聖躬弗豫天顔未復此嗇精神不能¶
如初也夫初政所以清明者政出公朝而左右不預也¶
今政所以淆溷者政在左右而外廷不知也惟政不可¶
一日不在朝廷惟權不可一日移於左右所謂政在朝¶
<pb:KR2a0038_WYG_271-18a>¶
廷者非必皆獨運也股肱有託耳目有寄即主威重於¶
九鼎國勢安於泰山自古帝王制御天下操此術而已¶
不則宫府之勢隔而信任有所偏婦寺之情親而聴受¶
有所蔽名曰總攬而太阿之鐏實移於下矣章下禮部¶
尚書汪俊力勸帝採納報聞尋就改兵部孫交去召為¶
户部尚書帝欲考興獻帝金偕廷臣伏闕争又與何孟¶
春等條張璁建議之非及上聖母冊金及趙璜等復不¶
至帝頻詰譲金為人樂易及居官一以㢘正自持在戸¶
<pb:KR2a0038_WYG_271-18b>¶
部尤孜孜為國永福長公主乞寳坻武清地以金言頗¶
減撫寧山海莊地賜魏國公徐達者達卒仍歸之官定¶
國公光祚請之金執不可給事中黄重御史張珩等先¶
後争金等復以為言始報許内府諸監局軍匠至數千¶
人中官梁諌請下部採金玉珠石金皆執奏不聴奸人¶
逯俊等乞兩淮鹽引三十萬帝許之金力争不可積失¶
帝㫖六年春以考察自陳致仕馳驛給夫廪如制歸五¶
年薦者不已乃起南京戸部疏陳利民六事尋召為工¶
<pb:KR2a0038_WYG_271-19a>¶
部尚書加太子少保帝與張孚敬李時評諸大臣以金¶
為賢頗嫌其老居數月加太子太保改南京兵部踰嵗¶
致仕歸二十三年卒年七十八贈少保諡端敏孫柱以¶
諸生授中書舍人大學士髙拱得罪倉黄去京師門生¶
皆避匿柱獨追送百里外吳中行疏論張居正奪情被¶
杖下詔獄柱挾醫視湯藥遂忤居正遷魯府審理尋假¶
考察罷之¶
¶
　　趙璜字廷實安福人少從父之官墜江中不死稍長行¶
<pb:KR2a0038_WYG_271-19b>¶
道上得遺金悉還其主登𢎞治三年進士授工部主事¶
改兵部厯員外郎出為濟南知府猾吏舞文積嵗為蠧¶
璜擇愿民教之律令得通習者二十餘人逐吏而代之¶
漢庶人牧場久籍於官募民佃徳王府奏乞之璜勘還¶
之民閱七年政績大著正徳初擢順天府丞未上劉瑾¶
惡璜坐巡撫朱欽事逮下詔獄除名瑾誅復職遷右僉¶
都御史巡撫宣府尋調山東河灘地數百里賦流民墾¶
而除其租番僧乞徴以充齋糧帝許之璜力争得免曲¶
<pb:KR2a0038_WYG_271-20a>¶
阜為賊破闕里林廟在曠野璜請移縣就闕里從之擢¶
工部右侍郎總理河道以邉警改理畿輔戎備事定命¶
振順天諸府饑還佐部事世宗即位進左侍郎掌部事¶
裁宦官賜塟費及御用監料價革内府酒醋麵局嵗徴¶
鐵甎價銀嵗鉅萬嘉靖元年進尚書劉瑾創元明宫糜¶
財數十萬瑾死奸人獻為皇莊帝即位斥以予民既而¶
中㫖令仍舊璜言詔下數月而忽更示天下不信帝即¶
報許㑹方修仁夀清寧宫費不繼璜因請與石景山諸¶
<pb:KR2a0038_WYG_271-20b>¶
房舍並斥賣以資用可無累民帝可之給事中徐景嵩¶
等謂詔書許還民官不當自鬻劾璜璜疏辨并發景暠¶
他事御史張鵬翰言璜摭言官無大臣誼帝責鵬翰黨¶
庇景嵩竟斥其同官陳江亦以劾璜被責求去給事中¶
章僑言璜一舉逐兩諫官甚損國體尚書彭澤復奏僑¶
非是僑再辨帝兩解之詔營后父陳萬言第估工值六¶
十萬璜持之萬言愬於帝下郎中員外二人詔獄璜言¶
二臣無與乞罪臣帝不聴其後論救踵至萬言不自安¶
<pb:KR2a0038_WYG_271-21a>¶
再請貸二人獲釋工價亦大減三年顯陵司香内官言¶
陵制狹小請改營視天夀山諸陵璜言陵制與山水相¶
稱難槩同帝納其言已帝欲遷顯陵璜不可乃寢詔建¶
玉徳殿景福安喜二宫璜請俟仁夀宫成徐議其事帝¶
不許頃之以灾異申前請帝始從之并罷仁夀&KR0229;江西¶
建真人府陜西督織造皆遣中使璜皆疏争營建世廟¶
中官所派物料戸部多裁省帝以問璜璜言曩造乾清¶
坤寧兩宫所積餘貲足移用帝遂報可璜為尚書六年¶
<pb:KR2a0038_WYG_271-21b>¶
值帝初政銳意釐剔中官不敢撓故得舉其職後論執¶
不已諸權倖嫉者衆帝意亦寢疏璜素與秦金齊名考¶
察自陳與金俱致仕廷臣乞留不許馳驛給夫廩如故¶
事璜有幹局多智慮事棼錯他人相顧愕眙璜立辨既¶
去人争薦之十一年召復故官未上卒贈太子太保諡¶
莊靖¶
¶
　　鄒文盛字時鳴公安人𢎞治六年進士除吏科給事中¶
遼東巡撫韓重劾鎮守中官廖玘文盛偕郎中楊茂仁¶
<pb:KR2a0038_WYG_271-22a>¶
勘實其罪謫長陵司香朶顔三衛屢擾邉文盛還奏制¶
馭六䇿尚書劉天夏深善之下之邉吏尋出覈兩廣糧¶
儲思恩土官岑濬與田州岑猛搆兵文盛言田州廣西¶
之藩蔽李蠻田州之干城㕘政武清受濬重賂以計殺¶
蠻釀成禍亂制敕房供事㕘議岑業濬懿親為彌縫於¶
中漏我機事請先誅二人而後行討業有内援帝不聴¶
清尋以考察罷正徳初厯戸科都給事中出為保定知¶
府累遷福建左布政使十一年以右副都御史巡撫貴¶
<pb:KR2a0038_WYG_271-22b>¶
州清平苗阿旁阿階阿革稱王巡撫曹祥調永順保靖¶
土兵討之尋被劾罷阿旁等據香爐山興隆偏橋平越¶
新添龍里諸衛咸被其患文盛至檄川湖兵協剿以貴¶
州兵擣礮木砦禽阿革川湖兵至抵山下山壁立惟小¶
徑五賊皆樹柵仰攻不能克乃製戰樓與崖齊乗夜雨¶
附崖登拔柵焚廬舍賊奔後山據絶頂官軍乗間梯藤¶
木以上遂禽阿旁餘賊盡平移師討平龍頭都黎都蘭¶
都蓬宻西大支馬羅諸砦黒苗先後斬降無算録功増¶
<pb:KR2a0038_WYG_271-23a>¶
俸一等廕子錦衣世百戸力辭免芒部陳聰等為亂討¶
破之四川土舍重安馮綸與凱里楊𢎞有怨𢎞卒綸糾¶
諸苗相讐殺侵軼貴州境文盛遣㕘議蔡潮詣播州督¶
宣慰楊斌撫定之請復設安寧宣撫司以𢎞子襲而録¶
潮功尚書王瓊以専擅為潮罪不敘頃之改蒞南京都¶
察院世宗即位召為戸部左右侍郎遷南京右都御史¶
就改戸部尚書嘉靖六年戸部尚書秦金罷召文盛代¶
之首疏鹽政錢法十一事文盛為人㢘謹踆踆若無能¶
<pb:KR2a0038_WYG_271-23b>¶
與孫交秦金趙璜咸稱長者嵗餘以年至再疏乞歸卒¶
贈太子少保諡莊簡¶
¶
　　梁材字大用南京金吾右衛人𢎞治十二年進士授徳¶
清知縣勤敏有異政正徳初遷刑部主事改御史出為¶
嘉興知府調杭州田租例參差材為酌輕重立畫一之¶
法遷浙江右參政進按察使鎮守中官畢真與宸濠通¶
將舉城應之材與巡按張縉劫持真奪其兵衛尋以憂¶
去嘉靖初起補雲南土官相讎殺累年材召其酋曰汝¶
<pb:KR2a0038_WYG_271-24a>¶
罪當死今貰汝以牛羊贖御史訝其輕材曰如是足矣¶
急之變生諸酋衷甲待變聞無他迺止歴貴州廣東左¶
右布政使吏民輸課令自操權衡吏不得預時天下布¶
政使㢘名最著者二人材與姚鏌也六年拜右副都御¶
史巡撫江西甫兩月召為刑部左侍郎尋改戸部遂代¶
鄒文盛為尚書自外僚登六卿不滿二載自以受恩深¶
益盡職上言臣考去年所入止百三十萬兩而所出至¶
二百四十萬加催徴不前邉費無節凶荒又多奏免國¶
<pb:KR2a0038_WYG_271-24b>¶
計安所辦詳求弊端一宗藩二武職三冗食四冗費五¶
逋負乞集廷臣計畫條請於是宗藩武職各議上三事¶
其他皆嚴為節帝悉報可惟武職閒住者議停半俸帝¶
不納經費大省國用亦充中官麥福請盡徴牧馬草場¶
租材不可侍郎王軏清勲戚莊田言宜量等級為限材¶
奏成周班祿有土田祿由田出非常祿外復有土田今¶
勲戚祿已踰分而陳乞動千萬請申禁之自特賜外量¶
存三之一以供祀事帝命並清已賜者額外侵據悉還¶
<pb:KR2a0038_WYG_271-25a>¶
之民勢豪家乃不敢妄請乞畿輔屯田御史督理正統¶
間易以僉事權輕屯政日弛材請仍用御史御史郭𢎞¶
化言天下土田視國初減半宜通行清丈材恐紛擾請¶
但敕所司清釐籍難稽者始履畆而丈帝悉可之母喪¶
去服除起故官大同巡撫樊繼祖請益軍餉材言大同¶
嵗餉七十七萬有奇例外解發又累萬較昔已數倍日¶
益月増太倉銀不足供一鎮無論九邉也繼祖數請不¶
得議開事例下戸兵二部行之時修建兩宫七陵&KR0229;京¶
<pb:KR2a0038_WYG_271-25b>¶
軍七萬郭勛請給月糧冬衣材言非故事如所請當嵗¶
費銀四十五萬且冬衣例取内庫非部事勛怒劾材悮¶
公帝詰責材竟如勛奏勛復建言三事請開礦助工餘¶
鹽盡輸邉漕卒得擕貨物材議不盡行勛益怒材初為¶
戸部值帝勤政力祛宿弊多見從及是屢忤權倖不得¶
志乃乞改南為給事中周珫所劾下吏部尚書許讃等¶
請留之帝不恱令與材俱對狀材引罪得宥而讃等坐¶
奪俸材由此失帝意考尚書六年滿遂令致仕初徽王¶
<pb:KR2a0038_WYG_271-26a>¶
守莊者與佃人訟材請革守莊者令有司納租於王報¶
可王奏不便帝又從之材已去侍郎唐胄等執初詔帝¶
大怒并責材令以右侍郎閒住而奪胄俸下郎官詔獄¶
明年戸部尚書李廷相罷帝念材㢘勤大臣亦多薦者¶
乃召復故官加太子少保三掌國計砥節守公如一日¶
帝眷亦甚厚其秋考察京官特命監之有大獄不能決¶
又命兼掌刑部事帝歎曰尚書得如材者十二人吾無¶
憂天下矣大工頻興&KR0229;外衛班軍四萬六千人郭勛籍¶
<pb:KR2a0038_WYG_271-26b>¶
其不至者責輸銀雇&KR0229;廩食視班軍廷相嘗量給之材¶
堅持不予勛劾材帝命補給勛又以軍不足籍逃亡軍¶
布棉折餉銀募工材言今京班軍四萬餘已足用不宜¶
藉口耗國儲帝從其奏勛益怒劾材變亂舊章先是醮¶
壇須龍涎香材不以時進帝銜之遂責材沽名誤事落¶
職閒住歸旋卒年七十一隆慶初贈太子太保諡端肅¶
當嘉靖中嵗大臣或阿上取寵材獨不撓以是終不容¶
自材去邉儲國用大窘世宗乃歎曰材在當不至此¶
<pb:KR2a0038_WYG_271-27a>¶
劉麟字元瑞本饒州安仁人世為南京廣洋衛副千戸¶
因家焉績學能文與顧璘徐禎卿稱江東三才子𢎞治¶
九年進士言官龎泮等下獄麟偕同年生陸崑疏救除¶
刑部主事進員外郎録囚畿内平反三百九十餘人正¶
徳初進郎中出為紹興府知府劉瑾銜麟不謁謝甫五¶
月摭前録囚細故罷為民士民醵金贐不受為建小劉¶
祠以配漢劉寵因寓湖州與吳琬施侃孫一元龍霓為¶
湖南五隠瑾誅起補西安遭父憂樂吳興山水奉父柩¶
<pb:KR2a0038_WYG_271-27b>¶
𦵏焉遂居湖州起陜西左㕘政督糧儲都御史鄧璋督¶
師議加賦充餉麟力争㑹陜民詣闕愬得寢尋遷雲南¶
按察使謝病歸嘉靖初召拜太僕卿進右副都御史巡¶
撫保定六府中官耿忠守備紫荆多縱麟劾奏之請捐¶
天津三衛屯田課及出庫儲給河南三衛軍月餉徴逋¶
課以償皆報可帝因諭戸部中外軍餉未給者悉補給¶
之再引疾歸起大理卿拜工部尚書侍衛軍不給衣履¶
錦衣帥駱安援紅盔軍例以請麟執不可詔量給銀自¶
<pb:KR2a0038_WYG_271-28a>¶
製後五載一給為常四司財物悉貯後堂大庫司官出¶
納多侵漁麟請特除一郎官主之帝稱善因賜名節慎¶
庫已上節財十四事汰内府諸監局冒破錢中官大恨¶
及顯陵工竣執&KR0229;者咸覬官麟止擬賚羣小愈怨㑹帝¶
納諌官言停中外雜派工役麟牒停浙江蘇松織造而¶
上供袍服在停中中官吳勲以為言遂勒麟致仕久之¶
顯陵殿閣雨漏追論麟落職麟清修直節當官不撓居¶
工部為朝廷惜財謹費僅踰年而罷居郊外南坦賦詩¶
<pb:KR2a0038_WYG_271-28b>¶
自娱守為築一臺令為搆堂始有息游之所家居三十¶
餘年廷臣頻論薦晩好樓居力不能搆懸籃輿於梁曲¶
卧其中名曰神樓文徴明繪圗遺之年八十七卒贈太¶
子少保諡清恵¶
¶
　　蔣瑤字粹卿歸安人𢎞治十二年進士授行人正徳時¶
厯兩京御史陳時弊七事中言内府軍器局軍匠六千¶
中官監督者二人今増至六十餘人人占軍匠三十他¶
局稱是行伍安得不耗并言𫝊奉官及濫收校尉勇士¶
<pb:KR2a0038_WYG_271-29a>¶
並宜釐革劉瑾雖誅權猶在宦䜿有㫖詰問且言自今¶
如瑤議者毋覆奏尋出為荆州知府築黄潭隄調揚州¶
武宗南巡至揚瑤供御取具而已無所贈遺諸嬖倖皆¶
怒江彬欲奪冨民居為威武副將軍府瑤執不可彬閉¶
瑤空舍挫辱之脅以帝所賜銅𤓰不為懾㑹帝漁獲一¶
巨魚戲言直五百金彬即畀瑤責其直瑤懐其妻簮珥¶
袿服以進曰庫無錢臣所有惟此帝笑而遣之府故有¶
瓊花觀詔取瓊花瑤言自宋徽欽北狩此花已絶今無¶
<pb:KR2a0038_WYG_271-29b>¶
以獻又傳㫖徴異物瑤具對非揚産帝曰苧白布亦非¶
揚産耶瑤不得已為獻五百疋當是時權倖以揚繁華¶
要求無所不至微瑤民且重困駕旋瑤扈至寳應中官¶
邱得用鐡絙繫瑤數日始釋竟扈至臨清而返揚人見¶
瑤無不感泣迨遷陜西㕘政争出貲建祠祀之名自此¶
大震嘉靖初厯湖廣江西左右布政使以右副都御史¶
巡撫河南帝命桂萼等覈巡撫官去留令瑤歸候調已¶
累遷工部尚書四郊工竣加太子少保西苑宫殿成帝¶
<pb:KR2a0038_WYG_271-30a>¶
置宴見瑤與王時中席在外命移殿内而移皇親於殿¶
右以讓瑤曰親親不如尊賢其重瑤如此時土木繁興¶
嵗費數百萬計瑤規畫咸稱帝意數有賚予以憂去久¶
之自南京工部尚書召改北部帝幸承天瑤扈從京師¶
營建率&KR0229;京軍多為豪家占匿至是大工頻仍嵗募民¶
充&KR0229;費二百餘萬瑤以為言因請停不急者豪家所匿¶
軍畢出募直大減以老致仕去瑤端亮清介既歸僻處¶
陋巷與尚書劉麟顧應祥輩結文酒社徜徉峴山間卒¶
<pb:KR2a0038_WYG_271-30b>¶
年八十九贈太子太保諡恭靖¶
¶
　　王廷相字子衡儀封人幼有文名登𢎞治十五年進士¶
選庶吉士授兵科給事中以憂去正徳初服闋至京劉¶
瑾中以罪謫亳州判官量移髙淳知縣召為御史疏言¶
大盜四起將帥未能平由將權輕不能禦敵兵機疏不¶
能扼險也盜賊所至鄉民奉牛酒甚者為効力盜有生¶
殺權而將帥反無之故兵不用命宜假便宜退却者必¶
斬河南地平曠賊易奔山西地險阻亦縱深入將帥罪¶
<pb:KR2a0038_WYG_271-31a>¶
也若陳兵黄河之津使不得西分扼井陘天井使不得¶
東而主將以大軍蹙之則賊進退皆窮可不戰禽矣帝¶
切責總督諸臣悉從其議已出按陜西裁抑鎮守中官¶
廖堂被誣時已改督京畿學校逮繫詔獄謫贛榆丞屢¶
遷四川僉事山東副使皆提督學校嘉靖二年舉治行¶
卓異再遷山東右布政使以右副都御史巡撫四川討¶
平芒部賊沙保尋召理院事厯兵部左右侍郎遷南京¶
兵部尚書㕘賛機務初有詔省進貢快船守備太監賴¶
<pb:KR2a0038_WYG_271-31b>¶
義復求増廷相請酌物輕重以定船數而大減宣徳以¶
後傳㫖非祖制者龍江大勝新江浦子江淮五闗守臣¶
藉稽察𣙜利安慶九江藉春秋閱視索賂廷相皆請革¶
之草場蘆課銀率為中官楊奇卜春及魏國公徐鵬舉¶
所侵蝕以廷相請逮問奇春奪鵬舉祿三月入為左都¶
御史疏言南京守備權太重不宜令魏國世官給事中¶
曽忭亦言之遂解鵬舉兵柄居二年加兵部尚書兼前¶
官提督團營仍理院事兩考滿加太子少保畿民盜天¶
<pb:KR2a0038_WYG_271-32a>¶
夀山陵樹巡按楊紹芳引盜大祀神御物律斬廷相言¶
大祀神御物者指神御在内祭器帷帳之物而言律文¶
盜陵木者止杖一百徒三年今舍本律非刑之平忤㫖¶
罰俸一月帝將幸承天廷相與諸大臣諌不納扈從還¶
以九年滿加太子太保雷震奉先殿廷相言人事修而¶
後天道順大臣法而後小臣㢘今㢘隅不立賄賂盛行¶
先朝猶暮夜之私而今則白日之攫大臣汚則小臣悉¶
傚京官貪則外臣無畏臣職憲紀不能絶其弊乞先罷¶
<pb:KR2a0038_WYG_271-32b>¶
斥用以刺尚書嚴嵩張瓉輩帝但諭留而已初廷相請¶
以六條考察差還御史帝令疏其所未盡編之憲綱乃¶
取張孚敬汪鋐所奏列及新所定凡十五事以進悉允¶
行之及九廟灾下詔修省因敕廷相曰御史巡方職甚¶
重卿總憲有年自定六條後不考黜一人今宜痛修省¶
廷相惶恐謝廷相掌内臺最乆有威重督團營與郭勛¶
共事逡巡其間不能有所振飭給事中李鳳來等論權¶
貴奪民利章下都察院廷相檄五城御史覈實遲四十¶
<pb:KR2a0038_WYG_271-33a>¶
餘日給事中章允賢遂劾廷相徇私慢上帝方詰責而¶
廷相以御史所覆聞惟郭勛侵最多帝令勛自奏於是¶
劾勛者羣起勛復以領敕稽留觸帝怒下獄責廷相朋¶
比阿黨斥為民越三年卒廷相博學好議論以經術稱¶
於星厯輿圗樂律河圗雒書及周邵程張之書皆有所¶
論駁然其說頗乖僻隆慶初復官贈少保諡肅敏¶
贊曰喬宇守南京從容鎮静内嚴警備可謂能當大事¶
者矣觀宇與孫交等砥節奉公懇懇廷諍意在杜塞倖¶
<pb:KR2a0038_WYG_271-33b>¶
門裨益國是雖得君行政未能嫓美蹇夏要其清嚴不¶
茍行無瑕尤於前人亦不多讓蔣瑤為尚書功名損於¶
治郡王廷相掌内臺風力未著是殆其時為之歟¶
¶
¶
¶
¶
　　明史卷一百九十四¶
¶

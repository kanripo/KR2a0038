# -*- mode: mandoku-view -*-
#+TITLE: 明史
#+DATE: 2019-03-29 20:49:20.354705
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 492
<pb:KR2a0038_WYG_492-1a>¶
　　欽定四庫全書¶
¶
　　明史卷三百四考證¶
¶
　　鄭和傳其奠陳祖義剽掠啇旅和使使招諭祖義詐降¶
而潜謀邀劫和大敗其衆禽祖義獻俘戮於都市¶
(臣)方煒按瀛涯勝覽載陳祖義本廣東人挈家逋逃¶
遂為之主時有施進者亦廣東人因和統師至具訴¶
祖義貪横状祖義既擒誅進仍回舊港進歿其女代¶
為将所載較傳特詳謹附識¶
¶
<pb:KR2a0038_WYG_492-1b>¶
　　鄭和傳國王亞烈苦柰兒誘和至國中索金幣　(臣)方¶
煒按明實録亞烈苦柰兒至京上憫其無知釋之給¶
與衣食命擇其屬之賢者立為王以承國祀無遣歸¶
國之事與傳不同謹識¶
¶
　　鄭和傳滿剌加古里等十九國咸使使朝貢　(臣)方煒¶
按明實録蘇幹剌乃前偽王弟外國傳亦作老王弟¶
傳作偽王子者誤謹改¶
¶
　　鄭和傳於是和景𢎞復奉命歴忽魯謀斯等十七國而¶
<pb:KR2a0038_WYG_492-2a>¶
還　(臣)方煒按明實錄及外國傳俱稱和景𢎞齎詔¶
往使凡歴二十餘國此作十七國互異謹識¶
¶
　　鄭和傳(候顯附)榜葛剌之西有國曰沼納樸兒者地居¶
五印度中古佛國也　(臣)方煒按五印度之名明以¶
前所記之書傳聞異辭未能詳考恭讀¶
¶
　　御製五印度考説天竺一國分為東西南北中五印度皆¶
厄訥特珂克之地北印度實近回部之業爾羗過葱¶
嶺即㧞達克山轉而南為克什米爾又轉而西為温¶
<pb:KR2a0038_WYG_492-2b>¶
都斯坦又轉而南方為厄納特珂克其道里莫得而¶
詳¶
¶
　　指示分明足破千古傳疑之誤此傳稱帝欲通榜葛剌諸¶
國復命侯顯帥舟師以行其國即東印度又云榜葛¶
剌之西有國曰沼納樸兒地居五印度中古佛國也¶
云云顯既率舟師即不能至五印度之地下文又稱¶
遍歴烏斯藏諸國而還與前所載又相矛盾明代宦¶
官奉使惟所妄稱而不為考核舛訛大率如此謹仍¶
¶
<pb:KR2a0038_WYG_492-3a>¶
　　原文而識之¶
¶
　　金英傳正統十四年夏旱命英理刑部都察院獄囚¶
(臣)方煒按明時中官㑹審録囚始於正統六年維時¶
内監為興安至是儀制更僭詳見刑法志謹附考¶
¶
　　金英傳(王瑾附)官其養子王椿　(臣)方煒按水東日記¶
瑾養子陳林授官令從其姓曰王春其名與此少異¶
謹附識¶
¶
　　金英傳(阮浪附)賜鍍金繡袋及鍍金刀浪以贈門下皇¶
<pb:KR2a0038_WYG_492-3b>¶
城使王瑶　(臣)方煒按王瑶明史紀事本末作王堯¶
與此互異謹附識¶
¶
　　王振傳又裴可烈等不法立誅之　(臣)方煒按裴可烈¶
明大政記典故紀聞俱作裴可力明實録於宣徳二¶
年亦作裴可力與此異而宣徳六年則又作裴可烈¶
與此同謹附識¶
¶
　　王振傳又械户部尚書劉中敷於内閣　(臣)方煒按是¶
時太后以振導帝戲游召責之諸女官以刀加振頸¶
<pb:KR2a0038_WYG_492-4a>¶
振叩頭流血乃免見識大錄謹附考¶
¶
　　王振傳又械户部尚書劉中敷侍郎吳璽陳瑺於長安¶
門　(臣)方煒按劉中敷等後又下獄嵗餘乃釋中敷¶
為民瑺璽戍邉事正統六年見明實録傳未詳載謹¶
附考¶
¶
　　王振傳振乃為亂兵所殺　(臣)方煒按明紀事本末¶
土木師潰獲衛將軍樊忠從帝旁以所持捶捶死振與此互異謹附識¶
王振傳給事中王竑等立擊殺馬順及毛王二中官¶
<pb:KR2a0038_WYG_492-4b>¶
(臣)方煒按毛王二中官皆長隨是日為直軍衛捶死¶
非百官殺之見水東日記又王長隨名王貴見明實¶
録王徳疏中謹附考¶
¶
　　曺吉祥傳(喜寕附)喜寧數為額森畫䇿索賞賜𨗳入邉¶
寇掠　(臣)方煒按喜寧本司設監太監時楊俊誘之¶
至獨石城下為總旗髙斌金抱持墜入濠中遂擒之¶
見明實錄謹附考¶
¶
　　懐恩傳懐恩髙宻人兵部侍郎戴綸族弟也　(臣)方煒¶
<pb:KR2a0038_WYG_492-5a>¶
按綸於仁宗時以奏太孫田獵為宣宗所銜及即位¶
以怨望逮下獄親鞫之綸抗辯觸怒立箠死詳見本¶
傳謹識¶
¶
　　汪直傳成化十二年黒𤯝見宫中　(臣)方煒按黒𤯝見¶
在成化十二年七月見五行志謹附考¶
¶
　　汪直傳建寧衛指揮楊□故少師榮曽孫也與父㤗為¶
仇家所告逃入京匿姊夫董璵所璵為請瑛瑛揚諾¶
而馳報直直即捕□璵考訊　(臣)方煒按明實録□¶
<pb:KR2a0038_WYG_492-5b>¶
至京即主韋瑛家為瑛所紿又董璵明實録作董序¶
均與此異謹附考¶
¶
　　汪直傳叅政劉福等皆無故被収　(臣)方煒按恭政劉¶
福明實録作浙江左布政使與此異謹識¶
¶
　　汪直傳小中官阿丑工俳優　(臣)方煒按是時保國公¶
朱永役兵治苐阿丑於上前為楚歌曰張子房一歌¶
而散楚兵六千人旁人曰楚兵八千何止六千對曰¶
其二千在保國公家作第耳永懼罷役見王世貞别¶
<pb:KR2a0038_WYG_492-6a>¶
集謹附識¶
¶
　　汪直傳帝乃調直南京御馬監罷西厰不復設　(臣)方¶
煒按罷西厰在成化十八年三月直降奉御在十九¶
年其時言官為御史徐鏞見明史紀事本末謹附考¶
¶
　　汪直傳陳凖代為東厰　(臣)方煒按凖掌東厰有欲入¶
人罪者令凖按之凖不忍逡巡屢日閉門自經見貂¶
璫史鑑謹附考¶
¶
　　梁芳傳帝視内帑見累朝金七窖俱盡　(臣)方煒按王¶
<pb:KR2a0038_WYG_492-6b>¶
鏊震澤紀聞載此事稱内府積金十窖俱磬懸與此¶
稍異謹附識¶
¶
　　梁芳傳(王敬附)信妖人王臣　(臣)方煒按王臣本錦衣¶
衛千户見貂璫史鑑謹附考¶
¶
　　李廣傳幼公主瘍　(臣)方煒按時幼公主患痘廣飲以¶
符水而遂殤見貂璫史鑑謹附考¶
¶
　　蒋琮傳孝宗時守備南京　(臣)方煒按琮於成化十五¶
年管海子嘗以潜留私宅事為尚銘所發執送鎮撫¶
<pb:KR2a0038_WYG_492-7a>¶
司究問見明實録謹附考¶
¶
　　蔣琮傳時劉吉竊柄素惡南京御史劾己　(臣)方煒按¶
吉曽於𢎞治初為南京給事中方向御史陳嵩等所¶
劾以雷震孝陵松樹也見姜綰傳及明實録謹附考¶
¶
　　劉瑾傳而夜收岳及亨智充南京凈軍　(臣)方煒按泳¶
化類編太監李榮亦與岳等同降充南京浄軍傳内¶
失載謹附考¶
¶
　　劉瑾傳郎中劉繹張瑋　(臣)方煒按鴻猷録作主事張¶
<pb:KR2a0038_WYG_492-7b>¶
偉尚寳卿崔濬名姓皆與此互異謹附識¶
¶
　　劉瑾傳部曺則郎中李夢陽　(臣)方煒按是時李夢陽¶
為韓文草疏稿故亦入奸黨見琬琰集謹附考¶
¶
　　劉瑾傳又令六科寅入酉出使不得息以困苦之　(臣)¶
方煒按明史紀事本末作辰入酉出與此稍異謹附¶
識¶
¶
　　劉瑾傳給事中屈銓祭酒王雲鳯請編瑾行事著為律¶
令　(臣)方煒按雲鳯並請瑾臨視太學如唐魚朝恩¶
<pb:KR2a0038_WYG_492-8a>¶
故事見明紀事本末謹附識¶
¶
　　劉瑾傳因奏瑾不法十七事　(臣)方煒按明實録不載¶
永所奏瑾不法十七事而有科道官所劾瑾罪十九¶
事一剋害軍民二私藏軍器三掘郊壇土以造室四¶
阻格詔㫖五復寧王䕶衛六奏事皆専决七私行占¶
候八濫罪良善九擅行封爵十任意黜陟十一裁兵¶
醸盗十二以私怨藉没大臣十三廣通賂遺十四奪¶
各官誥勅十五罰官員米石十六以嚴刑箝天下口¶
<pb:KR2a0038_WYG_492-8b>¶
十七以緝事騷動天下十八擅増陜西解額十九増¶
立改文就武名目當與永所奏大同小異謹附考¶
¶
¶
¶
¶
¶
　　明史卷三百四考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.967446
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 195
<pb:KR2a0038_WYG_195-1a>¶
　　欽定四庫全書¶
¶
　　明史卷一百五十五考證¶
¶
　　宋晟傳洪武十二年坐法降涼州衛指揮使　(臣)方煒¶
按宋晟降涼州指揮史不詳坐法原委考獻徴録但¶
云十二年掌涼州衛不言降官謹識闕疑¶
¶
　　宋晟傳仍鎮涼州　(臣)方煒按傳後云晟四鎮涼州而¶
傳中厯叙官閥鎮涼州者僅二考獻徴録云十五年¶
父病召還侍又三年父歿復鎮涼州此時始載討叛¶
<pb:KR2a0038_WYG_195-1b>¶
事後又云召還京奨諭再四賞賚甚厚復鎮涼州至¶
十九年召還始陞右軍都督合前後計之鎮涼州者¶
凡四史漏中二事與後文不合謹識¶
¶
　　薛禄傳行六軍中呼曰薛六　(臣)方煒按傅維鱗明書¶
云薛禄初名貴史作行六軍中呼曰薛六彼此互異¶
獻徴録止言行六不言稱名謹識¶
¶
　　薛禄傳授奉天靖難推誠宣力武臣封陽武侯　(臣)方¶
煒按靖難字様前卷已遵¶
¶
<pb:KR2a0038_WYG_195-2a>¶
　　御批通鑑輯覧改為北平此處靖難字乃原定功臣封號難¶
¶
　　於更改謹考訂而仍其舊¶
¶
　　薛禄傳禄千一百石　(臣)方煒按薛禄封侯食禄獻徴¶
録傅維鱗明書俱作千五百石史作千一百石名臣¶
實録與史同謹識闕疑¶
¶
　　薛禄傳遇敵於鳳凰嶺　(臣)方煒按鳳凰嶺獻徴録作¶
¶
　　竒黄嶺名臣實録與史同謹識¶
¶
　　薛禄傳(郭義附)亦授奉天靖難武臣號　(臣)方煒按靖¶
¶
<pb:KR2a0038_WYG_195-2b>¶
　　難字様前卷已遵¶
¶
　　御批通鑑輯覧改為北平此處靖難字乃原定功臣封號未¶
¶
　　便更改應考訂而仍其舊¶
¶
　　劉榮傳江度形勢請於金線島西北望海窩築城堡¶
(臣)方煒按地理志金線島在遼東金州衛東南又東¶
南有望海堝至馬雄島櫻桃園俱不見地理志謹識¶
¶
　　劉榮傳斬首千餘級生擒百三十人　(臣)方煒按斬首¶
千餘級生擒百三十人傅維鱗明書作斬首七百四¶
¶
<pb:KR2a0038_WYG_195-3a>¶
　　十二捕生八百五十七彼此互異謹識闕疑¶
¶
　　朱榮傳僅擢右都督　(臣)方煒按張輔傳稱榮驃騎将¶
軍此傳畧之謹識¶
¶
　　朱榮傳修北忙牛嶺兎毛河赤山榆楊口來勝諸臣¶
(臣)方煒按地理志大同有兎毛川赤兒山傳作兎毛¶
河赤山彼此小異忙牛嶺榆楊口來勝不見地理志¶
謹識¶
¶
　　朱榮傳駐鵰鶚詗㓂以五千騎視敵所向大軍次玉沙¶
<pb:KR2a0038_WYG_195-3b>¶
泉　(臣)方煒按鵰鶚玉沙泉俱不見地理志謹識¶
¶
　　朱榮傳禄千二百石　(臣)方煒按朱榮食禄傅維鱗明¶
書作千三百石史作千二百石彼此小異謹識¶
¶
　　費巘傳遇賊於雙城巘擊其左懐等撃其右賊大敗走¶
斬首三百餘級追奔至黑魚海　(臣)方煒按雙城黑¶
魚海俱不見地理志惟有黑水在鎮番衛西或即黑¶
魚海之别名歟謹識闕疑¶
¶
　　譚廣傳在宣府二十年修屯堡嚴守備增驛傳　(臣)方¶
<pb:KR2a0038_WYG_195-4a>¶
煒按獻徴録云廣初所統神機軍鮮明晃耀進止有¶
度望者皆曰譚家馬也上有所指揮亦曰譚家馬至¶
敵人相戒亦曰毋犯譚家馬迨今猶以為號所得禄¶
賜不以私嘗出為學舍浮屠老子宫之用史俱畧之¶
謹識¶
¶
　　陳懐傳與馬亮等同封而懐封平鄉伯　(臣)方煒按陳¶
懐封平鄉伯馬亮封招逺伯俱不言食禄之數當屬¶
遺漏諸書俱無可考謹識闕疑¶
¶
<pb:KR2a0038_WYG_195-4b>¶
　　陳懐傳(馬亮附)懐偕中官劉永誠出劉家口至黒山大¶
松林流沙河諸處遇賊勝之　(臣)方煒按劉家口黒¶
山大松林流沙河地理志俱不載謹識¶
¶
　　蔣貴傳討平龍溪等三十七寨斬首一千七百級　(臣)¶
方煒按獻徴録云乃大閲士連破黒號等四十餘寨¶
斬首千五百級生擒稱是與史所稱小異謹識¶
¶
　　蒋貴傳諜報敵駐賀蘭山　(臣)方煒按地理志賀蘭山¶
寧夏衛西魚兒海子狼山石城俱不見地理志謹識¶
<pb:KR2a0038_WYG_195-5a>¶
闕疑¶
¶
　　蒋貴傳㑹任禮亦追敵至黒山　(臣)方煒按黒泉不見¶
地理志謹識¶
¶
　　蔣貴傳與王驥討思任𤼵子思機𤼵攻破其寨　(臣)方¶
煒按獻徴録云賊父子既遁於緬甸八年命貴與尚¶
書下緬取賊時緬人數報送至而潜以金樓船載賊¶
離五十里而不至尚書謂貴曰此紿我也過江則絶¶
我歸路矣於是誘緬人聴賞則往焚其舟大戰一晝¶
<pb:KR2a0038_WYG_195-5b>¶
夜賊首已先去賊子思機𤼵在孟牙亦遁去盡俘其¶
妻拏以還破其賊寨二百餘處&KR0526;夷遂平較史為詳¶
謹識¶
¶
　　蔣貴傳加嵗禄五百石　(臣)方煒按加禄五百石獻徴¶
録作二百石彼此小異謹識闕疑¶
¶
　　任禮傳分道至梧桐林　(臣)方煒按梧桐林不見地理¶
志謹識闕疑¶
¶
　　趙安傳從兄琦任指揮同知坐罪死　(臣)方煒按趙琦¶
<pb:KR2a0038_WYG_195-6a>¶
之死傅維鱗明書與史同均不詳坐罪原委他書無¶
可考謹識闕疑¶
¶
　　趙安傳中官宋成等使烏斯蔵命安帥兵千五百人送¶
之必琳滿江　(臣)方煒按必琳滿江不見地理志謹¶
識¶
¶
　　趙輔傳封武靖伯　(臣)方煒按封爵當載食禄之數武¶
靖之封不言食禄則後段減禄二百石之文便無根¶
據考傅維鱗明書云食禄千二百石謹識¶
¶
<pb:KR2a0038_WYG_195-6b>¶
　　劉聚傳追賊黄草梁　(臣)方煒按黄草梁青草溝朱家¶
砦髙家堡漫天嶺井油山俱不見地理志謹識¶
¶
　　劉聚傳以内援特封寧晉伯　(臣)方煒按劉聚之封史¶
遺食禄之數考傅維鱗明書云封寧晉伯食禄千石¶
謹識¶
¶
¶
　　明史卷一百五十五考證¶
¶

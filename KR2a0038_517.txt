# -*- mode: mandoku-view -*-
#+TITLE: 明史
#+DATE: 2019-03-29 20:49:12.492348
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 517
<pb:KR2a0038_WYG_517-1a>¶
　　欽定四庫全書¶
¶
　　明史卷三百十七考證¶
¶
　　桂林傳提督吳桂芳因其閒遣典史廖元入上六里撫¶
諭之　(臣)章宗瀛按是時桂芳奏古田自𢎞正來知¶
縣未嘗入城今廖元撫賊有功宜陞主簿徐擢為縣¶
且本省總兵止以都指揮統之不兼制栁慶權輕位¶
下凡事輙為撫蠻道所持請稍重將權部議加都督¶
銜兼制栁慶廖元陞擢皆如議見明實録謹附識¶
¶
<pb:KR2a0038_WYG_517-1b>¶
　　桂林傳既而生縳銀豹并其子扶枝膠送京師　(臣)章¶
宗瀛按是時僉事金柱捕得銀豹正茂因自劾詔勿¶
問見明實録謹附識¶
¶
　　桂林傳更陞古田縣為永寧州　(臣)章宗瀛按地理志¶
一統志稱古田縣之為永寧州也在隆慶五年三月¶
謹附識¶
¶
　　平樂傳平樂初為縣　(臣)章宗瀛按平樂漢屬蒼梧郡¶
地三國吳置縣厯晉至隋皆因之唐武徳四年為樂¶
<pb:KR2a0038_WYG_517-2a>¶
州旋改昭州天寳初曰平樂郡後復曰昭州宋曰昭¶
州平樂郡見一統志傳僅稱初為縣殊未詳核謹附¶
考¶
¶
　　平樂傳府江有南岸三洞諸獞皆屬荔浦延袤千餘里¶
(臣)章宗瀛按正徳十三年五月都御史陳金奏府¶
¶
　　江為兩廣舟船必由之路苗賊出没江道阻塞請于¶
昭平堡創建守備署移守備平樂指揮居之摘撥廣¶
東各衛所官軍二哨並桂平梧栁民兵二千人分番¶
<pb:KR2a0038_WYG_517-2b>¶
防守又調栁慶士民田州土兵三四千人耕種沿江¶
荒田從之見明實録謹附識¶
¶
　　平樂傳乃定善後六䇿以聞　(臣)章宗瀛按所定善後¶
六䇿明實録諸書均無考謹識¶
¶
　　平樂傳荔浦之峰門南源修仁之麗壁永居之古眉四¶
巡司　(臣)章宗瀛按峰門巡檢後遷中峒南源巡檢¶
後遷下峒又遷延賔江見一統志謹附識¶
¶
　　潯州傳命以雍為僉都御史都督同知趙輔為征蠻將¶
<pb:KR2a0038_WYG_517-3a>¶
軍　(臣)章宗瀛按是時趙輔亦王&KR0939;所薦見明紀事¶
本末謹附識¶
¶
　　潯州傳嘉靖十八年二月兩軍齊發　(臣)章宗瀛按萬¶
達之追賊羅連山也檄右軍抵長洲沿江繞出賊背¶
賊於諸險隘伏器械防禦官軍以計發之追斬百餘¶
級㑹右軍迷失道愆期三日又土目盧蘓受賊賄歛¶
兵縱之而羅連亦官軍古所未至者賊深入山遂不¶
復窮追云見明實録謹附考¶
¶
<pb:KR2a0038_WYG_517-3b>¶
　　潯州傳籐峽復平　(臣)章宗瀛按籐峽復平之後萬達¶
汝成獻善後七事於蔡經一編保甲以處新民二立¶
營堡以通江道三設多備以控上㳺四改州治以建¶
屯所五請狼田以正疆界六處款兵以慎邉防七𣙜¶
商税以資公費經為奏行之見明實録謹附識¶
¶
¶
　　明史卷三百十七考證¶
¶

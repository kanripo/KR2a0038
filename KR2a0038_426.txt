# -*- mode: mandoku-view -*-
#+TITLE: 明史
#+DATE: 2019-03-29 20:49:11.212281
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 426
<pb:KR2a0038_WYG_426-1a>¶
　　欽定四庫全書¶
¶
　　明史卷二百七十一考證¶
¶
　　賀世賢傳巡撫薛國用亦奏三可慮　(臣)黄夀齡按三¶
可慮傳未詳載考薛國用傳亦未及他書皆無可考¶
謹識¶
¶
　　賀世賢傳天啟元年三月我¶
¶
　　大清以重兵薄瀋陽　(臣)黄夀齡恭按¶
¶
　　太祖髙皇帝實錄大軍取瀋陽明偵卒知我師夜至聲砲舉¶
<pb:KR2a0038_WYG_426-1b>¶
烽火漏二鼓馳告瀋陽城總兵賀世賢尤世功大驚¶
我軍至營於城東七里令軍士樹雲梯楯車攻其東¶
面謹識¶
¶
　　賀世賢傳(尤世功附)世功引兵援亦戰死　(臣)黄夀齡¶
按賀世賢及尤世功戰死事恭按¶
¶
　　太祖髙皇帝實錄時我軍奮勇衝入明兵七萬人俱潰我軍¶
繞城縦擊並斬殺㕘将夏國卿張綱段展陳栢等遂¶
㧞城盡殱其衆謹識¶
¶
<pb:KR2a0038_WYG_426-2a>¶
　　童仲揆傳副將朱萬良姜弼不救及圍急始前一戰即¶
敗走　(臣)黄夀齡恭按¶
¶
　　太祖髙皇帝實録天命六年二月我軍至黄山明副將朱萬¶
良駐大營於其地見我軍勢盛大驚而遁未及姜弼¶
同時敗走謹識¶
¶
　　羅一貫傳遂自剄　(臣)黄夀齡恭按¶
¶
　　太祖髙皇帝實錄克西平堡即斬羅一貫傳謂一貫自剄與¶
¶
　　當日情事不合謹識¶
¶
<pb:KR2a0038_WYG_426-2b>¶
　　羅一貫傳渠戰死秉忠被二刀三矢家衆扶上馬奪圍¶
出創重卒於途副將劉徵撃殺十餘人乃死　(臣)黄夀齡恭按¶
¶
　　太祖髙皇帝寔錄我軍乗勝追擊五十里斬殺無算至平陽¶
橋堡明總兵劉渠祁秉忠及副將劉徵㕘將黑雲鶴¶
遊撃李&KR0791;春張明先死焉傳未及茂春明先謹識¶
滿桂傳桂與崇煥死守　(臣)黄夀齡恭按¶
¶
　　太祖髙皇帝實録軍士奮勇攻擊間明總兵滿桂寧逺道袁¶
<pb:KR2a0038_WYG_426-3a>¶
崇煥㕘将祖大夀嬰城固守傳未及祖大夀謹識¶
¶
　　滿桂傳桂遣兵救被圍笊籬山　(臣)黄夀齡恭按¶
¶
　　太宗文皇帝實錄時兵駐錦洲馬歩卒凡三萬人直趨大凌¶
河明守城兵遁走傳獨言遣兵救被圍謹識¶
¶
　　趙率教傳已劾罷　(臣)黄夀齡按率教被劾傳未詳何¶
事他書亦無可考謹識¶
¶
　　趙率教傳率教督兵　(臣)黄夀齡恭按¶
¶
　　太宗文皇帝實録率教督兵時大貝勒阿敏貝勒濟爾哈朗¶
<pb:KR2a0038_WYG_426-3b>¶
阿濟格杜度岳託碩託並統軍往征謹識¶
¶
　　官維賢傳為甘肅斐家營守備　(臣)黄夀齡按官維賢¶
傳未詳籍貫他書亦無可考謹識¶
¶
¶
¶
¶
　　明史卷二百七十一考證¶
¶
<pb:KR2a0038_WYG_426-4a>¶
　　附明史卷二百七十一考證後¶
¶
　　乾隆四十一年¶
¶
　　賜諡諸臣¶
¶
　　賀世賢　羅一貫　滿桂　孫祖夀　趙率教¶
¶
　　黄　龍　張承䕃　杜松　馬　林　楊宗業¶
¶
　　劉之綸¶
¶
　　以上通諡忠烈¶
¶
　　尤世功　童仲揆　陳　䇿　周遇吉　張神武¶
¶
<pb:KR2a0038_WYG_426-4b>¶
　　梁仲善　劉　渠　祁秉忠　官維賢　張竒化¶
¶
　　李維鸞　金日觀　王　宣　趙夢麟　袁見龍¶
¶
　　鄧起龍　秦邦屏　戚　金　胡文傑　雷安民¶
¶
　　張名世　朱萬良　姜　弼　楚繼功¶
¶
　　以上通諡烈愍¶
¶
　　朱國彦　通諡節愍¶
¶
　　何可綱　通諡忠節¶
¶
　　劉　綎　專諡忠壯¶
¶

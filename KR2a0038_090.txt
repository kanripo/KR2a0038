# -*- mode: mandoku-view -*-
#+TITLE: 明史
#+DATE: 2019-03-29 20:49:14.555109
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 90
<pb:KR2a0038_WYG_090-1a>¶
　　欽定四庫全書¶
¶
　　明史卷九十¶
¶
　　大學士張廷玉等奉　敇修¶
¶
　　志第六十六¶
¶
　　兵二¶
¶
　　衛所　　　　　　　　班軍¶
¶
　　太祖下集慶路為呉王罷諸翼統軍元帥置武徳龍驤¶
豹韜飛熊威武廣武興武英武鷹揚驍騎神武雄武鳯¶
<pb:KR2a0038_WYG_090-1b>¶
翔天策振武宣武羽林十七衛親軍指揮使司革諸將¶
襲元舊制樞宻平章元帥總管萬户諸官號而覈其所¶
部兵五千人為指揮千人為千户百人為百户五十人¶
為總旗十人為小旗天下既定度要害地係一郡者設¶
所連郡者設衛大率五千六百人為衛千一百二十人¶
為千户所百十有二人為百户所所設總旗二小旗十¶
大小聨比以成軍其取兵有從征有歸附有謫發從征¶
者諸將所部兵既定其地因以留戍歸附則勝國及僣¶
<pb:KR2a0038_WYG_090-2a>¶
偽諸降卒謫發以罪遷𨽻為兵者其軍皆世籍此其大¶
畧也洪武三年陞杭州江西燕山青州四衛為都衛復¶
置河南西安太原武昌四都衛四年造用寳金符及調¶
發走馬符牌用寳符為小金牌二中書省大都督府各¶
藏其一有詔發兵省府以牌入内府出寳用之走馬符¶
牌鐵為之共四十金字銀字者各半藏之内府有急務¶
調發使者佩以行尋改為金符凡軍機文書自都督府¶
中書省長官外不許擅奏有詔調軍省府同覆奏然後¶
<pb:KR2a0038_WYG_090-2b>¶
納符請寳五年置親王䕶衛指揮使司每府三䕶衛衛¶
設左右中前後五所所千户二百户十圍子手所二所¶
千户一七年申定兵衛之政征調則統於諸將事平則¶
散歸各衛八年改在京留守都衛為留守衛指揮使司¶
在外都衛為都指揮使司凡十三北平陜西山西浙江¶
江西山東四川福建湖廣廣東廣西遼東河南又行都¶
指揮使司二甘州大同俱𨽻大都督府九年選公侯都¶
督各衛指揮嫡長次子為散騎叅侍舎人𨽻都督府充¶
<pb:KR2a0038_WYG_090-3a>¶
宿衛或署各衛所事十三年丞相胡惟庸謀反誅革中¶
書省因改大都督府為五分統諸軍司衛所明年復置¶
中都留守司及貴州雲南都指揮使司十五年三月頒¶
軍法定律十六年詔各都司上衛所城池水陸地里圖¶
二十年置大寧都指揮使司是年命兵部置軍籍勘合¶
載從軍履厯調補衛所年月在營丁口之數給内外衛¶
所軍士而藏其副於内府三十年定武官役軍之制指¶
揮同知僉事四千戸三百戸鎮撫二皆取正軍三日一¶
<pb:KR2a0038_WYG_090-3b>¶
番上下直歸伍操練衛所直㕔六守門二守監四守庫¶
一皆任老軍嵗一更建文帝嗣位置河北都司湖廣行¶
都司文皇入立皆罷之而陞燕山三䕶衛為親軍並建¶
文時所立孝陵衛皆不𨽻五府後諸陵設衛皆如之移¶
山西行都司所屬諸衛軍於北平設衛屯種永樂元年¶
罷北平都司設留守行後軍都督府遷大寧都司於保¶
定明年更定衛所屯守軍士臨邊險要者守多於屯在¶
内平僻或地雖險要而運輸難至者皆屯多於守七年¶
<pb:KR2a0038_WYG_090-4a>¶
置調軍勘合以勇敢鋒鋭神竒精壯强毅克勝英雄威¶
猛十六字編百號制敕調軍及遣將比號同方准行十¶
八年北京建在南諸衛多北調宣徳五年從平江伯陳¶
瑄言以衛官職漕運東南之卒由是困八年減衛軍餘¶
丁正軍外每軍留一餘悉遣歸已復以幼軍備操者不¶
足三丁至七八丁者選一餘聴治生給軍裝正軍有故¶
即令補伍毋再勾攝當是時都指揮使與布按並稱三¶
司為封疆大吏而專閫重臣文武亦無定職世猶以武¶
<pb:KR2a0038_WYG_090-4b>¶
為重軍政修飭正徳以來軍職冒濫為世所輕内之部¶
科外之監軍督撫疊相彈壓五軍府如贅疣弁帥如走¶
卒總兵官領敕於兵部皆跽間為長揖即謂非體至於¶
末季衛所軍士雖一諸生可役使之積輕積弱重以隱¶
占虚冒諸弊至舉天下之兵不足以任戰守而明遂亡¶
矣崇禎三年范景文以兵部侍郎守通州上言祖制邊¶
腹内外衛所棊置以軍𨽻衛以屯養軍後失其制軍外¶
募民為兵屯外賦民出餉使如鱗尺籍不能為衝鋒之¶
<pb:KR2a0038_WYG_090-5a>¶
事并不知帶甲之人陛下百度振刷豈可令有定之軍¶
數付之不可問有用之軍糈投之不可知因條上清覈¶
數事不果行初洪武二十六年定天下都司衛所共計¶
都司十有七留守司一内外衛三百二十九守禦千户¶
所六十五及成祖在位二十餘年多所增改其後措置¶
不一今區别其名於左以資考鏡¶
¶
　　上十二衛(金吾前衛　金吾後衛　羽林左衛　羽林右衛　府軍衛　府軍左衛　府軍右衛¶
府軍前衛　府軍後衛　虎賁左衛　錦衣衛　旂乎衛)¶
¶
<pb:KR2a0038_WYG_090-5b>¶
　　五軍都督府所屬衛所¶
¶
　　左軍都督府在京(凡本府在京屬衛曽經永樂十八年調守北京者各註其下曰調北京其¶
年月不重出後四府同　留守左衛調北京　鎮南衛調北京　水軍左衛　驍騎右衛調北京　龍虎衛調¶
北京　英武衛　瀋陽左衛調北京　瀋陽右衛調北京)在外浙江都司(杭州前衛杭州右¶
衛　台州衛　寧波衛　處州衛　紹興衛　海寧衛昌國衛　温州衛　臨山衛　松門衛　金鄉衛¶
定海衛　海門衛　盤石衛　觀海衛　海寧千户所　衢州千户所　嚴州千户所　湖州千户所)遼¶
東都司(定遼左衛　定遼右衛　定遼中衛　定遼前衛　定遼後衛　鐵嶺衛　束寧衛　瀋陽中¶
衛　海州衛　盖州衛　金州衛　復州衛　義州衛遼海衛　三萬衛　廣寧左屯衛　廣寧右屯衛¶
<pb:KR2a0038_WYG_090-6a>¶
廣寧前屯衛　廣寧後屯衛廣寧中䕶衛後改為屯衛)山東都司(青州左䕶衛後為天津右衛¶
青州䕶衛革　兖州䕶衛革　兖州左䕶衛後為臨清衛　登州衛　青州左衛　萊州衛　寧海衛　濟南¶
衛　平山衛　徳州衛後改屬後府　樂安千户所後改名武定屬後府　膠州千户所　諸城千戸所　滕¶
縣千户所)¶
¶
　　右軍都督府在京(虎賁右衛調北京　留守右衛調北京　水軍右衛　武徳衛調北京¶
廣武衛)在外雲南都司(雲南左衛　雲南右衛　雲南前衛　大理衛　楚雄衛　臨安衛¶
　景東衛　曲靖衛　金齒衛　洱海衛　蒙化衛　馬隆衛改雲南右䕶衛革　平夷衛　越州衛　六凉¶
衛　鶴慶千户所革)貴州都司(貴州衛　永寧衛　普定衛　平越衛　烏撒衛　普安衛　層臺¶
<pb:KR2a0038_WYG_090-6b>¶
衛革　赤水衛　威清衛　興隆衛　新添衛　清平衛　平壩衛　安莊衛　龍里衛　安南衛　都匀衛¶
　畢節衛　黄平千戸所)四川都司(成都左䕶衛　成都右䕶衛後為龍虎左衛𨽻南京左府　成¶
都中䕶衛後為豹韜左衛𨽻南京前府　成都左衛革　成都右衛　成都前衛　成都後衛　成都中衛¶
寧川衛　茂州衛　建昌衛後屬行都司　重慶衛　叙南衛　蘓州衛後為寧番衛屬行都司革　瀘州衛¶
　松潘軍民指揮使司　巖州衛革　青川千户所　威州千戸所　大渡河千戸所)陜西都司¶
¶
　　(西安左䕶衛後為神武右衛　西安右䕶衛　西安中䕶衛後為神武前衛　西安左衛　西安右衛改西安¶
中䕶衛　西安前衛　西安後衛　華山衛改西安左䕶衛又改神武右衛　泰山衛改西安右䕶衛　延安¶
衛　綏徳衛　平凉衛　慶陽衛　寧夏衛　臨洮衛　鞏徳衛　西寧衛後屬行都司　漢中衛　凉州衛¶
<pb:KR2a0038_WYG_090-7a>¶
後屬行都司　莊浪衛後屬行都司　蘭州衞　秦州衛　岷州軍民指揮使司　洮州衛　河州軍民指揮¶
使司　甘肅衛後為甘州後衛　山丹衛後屬行都司　永昌衛後屬行都司　鳯翔千户所　金州千戸所¶
　寧夏中䕶衛　西河中䕶衛後改雲南中䕶衛革)廣西都司(桂林左衛後為廣西䕶衛　桂林右¶
衛　桂林中衛　南寧衛　栁州衛　馴象衛　梧州千戸所)¶
¶
　　中軍都督府在京(留守中衛調北京　神策衛調北京　廣洋衛　應天衛調北京　和陽¶
衛調北京　牧馬千戸所調北京)在外直𨽻(揚州衞　和州衛後改為寧夏中屯衛革　高郵衛¶
　淮安衛　鎮海衛　滁州衛　太倉衛　泗州衛夀州衛　邳州衛　大河衛　沂州衛　金山衛　新¶
安衛　蘓州衛　儀真衛　徐州衛　安慶衛　宿州千户所)中都留守司(鳯陽右衛　鳯陽中¶
<pb:KR2a0038_WYG_090-7b>¶
衛　皇陵衛　鳯陽衛　留守左衛　留中衛　長淮衛　懷逺衛　洪塘千戸所)河南都司¶
(歸徳衛後屬中府　陳州衛　𢎞農衛　汝寧衛後改千户所屬中府　潼闗衛後屬中府　河南衛　睢陽¶
衛　宣武衛　信陽衛　彰徳衛　武平衛後屬中府　南陽衛　寧國衛後為涿鹿後衛後屬後府　懷慶¶
衛　寧山衛後屬後府　潁州衛　安吉衛後為通州衛親軍　潁上千戸所　河南左䕶衛¶
　河南中䕶衛河南右䕶衛三䕶衛後并彭城衛)¶
¶
　　前軍都督府在京(天策衛後分為保安衛及保安右衛　龍驤衛調北京　豹韜衛調北京¶
　龍江衛後改為龍江左衛　飛熊衛調北京)在外直𨽻(九江衛)湖廣都司(武昌衛¶
武昌左衛　黄州衛　永州衛　岳州衞　蘄州衛　旋州衛　長沙䕶衛革　辰州衛　安陸衛後屬行都¶
<pb:KR2a0038_WYG_090-8a>¶
司改承天衛　襄陽衛　襄陽䕶衛後俱屬行都司　常徳衛　沅州衛　寳慶衛　沔陽衛後屬興都留守¶
司　長沙衛　茶陵衛　衡州衛　瞿塘衛後屬行都司　鎮逺衛　平溪衛　清浪衛　偏橋衛　五開衛¶
　九溪衛　荆州左䕶衛後為荆州左衛屬行都司改顯陵衛　荆州中䕶衛革　靖州衛　永定衛　郴州¶
千户所　夷陵千戸所後屬行都司　桂陽千戸所　徳安千戸所後改屬興都留守司　忠州千戸所後屬¶
行都司　安福千戸所　道州千戸所革　大庸千戸所　西平千戸所革　麻察千戸所　枝江千户所後¶
屬行都司　武岡千戸所　崇山千戸所革　長寧千戸所後屬行都司　武昌左右中三䕶衛左改東昌衛¶
右改徐州左衛中改武昌䕶衛)福建都司(福州中衛　福州左衛　福州右衛　興化衛　泉州衛¶
　漳州衛　福寧衛　鎮東衛平海衛　永寧衛　鎮海衛)福建行都司(建寧左衛建寧右¶
<pb:KR2a0038_WYG_090-8b>¶
衛　建陽衛革　延平衛　邵武衛　汀州衛　將樂千戸所)江西都司(南昌左衛南昌前衛¶
袁州衛　贛州衛　吉安衛後為千戸所　饒州千戸所　安福千戸所　㑹昌千戸所　永新千户所　南¶
安千户所　建昌千戸所　撫州千戸所　鉛山千戸所　廣信千戸所)廣東都司(廣州前衛　廣¶
州左衛　廣州右衛　南海衛　潮州衛　雷州衛　海南衛　清逺衛　惠州衛　肇慶衛　廣州後衛¶
程鄉千戸所　高州千戸所　亷州千戸所後為亷州衛　萬州千戸所　儋州千戸所　崖州千戸所　南¶
雄千戸所　韶州千户所　徳慶千戸所　新興千户所　陽江千戸所　新㑹千戸所　龍州千戸所)¶
後軍都督府在京(横海衛　鷹揚衛　興武衛調北京江陰衛　蒙古左衛革　蒙古右¶
衛革)在外北平都司(燕山左衛　燕山右衛　燕山前衛　大興左衛　永清左衛　永清右¶
<pb:KR2a0038_WYG_090-9a>¶
衛　濟川衛　濟陽衛　彭城衛　通州衛已上俱改為親軍　薊州衛　宻雲衛後為宻雲後衛屬後府¶
真定衞　永平衛　山海衛　遵化衛　居庸闗千戸所後為隆慶衛已上俱屬後府)北平行都¶
司(後為大寧都司　大寧左衛　大寧右衛二衛後為營州左右䕶衛改延慶左右衛　大寧中衛　大寧¶
前衛　大寧後衛後為營州中䕶衛改寛河衛　㑹川衛俱改調京衛已上俱屬後府　營州中䕶衛　興州¶
中䕶衛革)山西都司(太原左衛　太原右衛　太原前衛　振武衛　平陽衛　鎮西衛　潞州衛¶
　蒲州千戸所　廣昌千戸所　沁州千戸所　寧化千戸所　雁門千戸所)山西行都司(大同)¶
¶
　　(左衛　大同右衛　大同前衛　蔚州衛　朔州衛)北平三䕶衛(燕山左䕶衛燕山右䕶衛¶
燕山中䕶衛俱為親軍)　山西三䕶衛(太原左䕶衛　太原右䕶　衛　太原中䕶衛俱革)¶
<pb:KR2a0038_WYG_090-9b>¶
後定天下都司衛所共計都司二十一留守司二内外¶
衛四百九十三守禦屯田羣牧千戸所三百五十九儀¶
衛司三十三(自儀衛司以下舊無後以次漸添設)宣慰使司二招討使司¶
二宣撫司六安撫司十六長官司七十(原五十九)番邊都司¶
衛所等四百七(後作四百六十三)¶
¶
　　新軍上二十二衛舊制止十二衛後増設金吾左以下¶
十衛俱稱親軍指揮使司不屬五府又設騰驤等四衛¶
亦係親軍并武功永清彭城及長陵等十五衛俱不屬¶
<pb:KR2a0038_WYG_090-10a>¶
府(金吾前衛　金吾後衛　羽林左衛　羽林右衛府軍衛　府軍左衛　府軍右衛　府軍前衛　府¶
軍後衛　虎賁左衛　錦衣衛　旗手衛已上舊為上十二衛　金吾左衛　金吾右衛　羽林前衛已上北¶
平三䕶衛洪武三十五年陞　燕山左衛　燕山右衛　燕山前衛　大興左衛　濟陽衛　濟川衛　通州¶
衛　舊為安吉衛已上北平都司七衛永樂四年陞俱為親軍　騰驤左衛　騰驤右衛舊為神武前衛　武驤¶
左衛　武驤右衛已上四衛宣徳八年以各衛養馬軍士及神武前衛官軍開設　武功中衛洪武年間設¶
武功左衛宣徳二年設　武功右衛宣徳六年設　永清左衛　永清右衛　彭城衛已上北平三衛改常山¶
三䕶衛宣徳初復為本衛又併河南三䕶衛多餘官軍於彭城衛　長陵衛舊為南京羽林右衛永樂二十二¶
年改　獻陵衛舊武成左衛宣徳元年改　景陵衛舊武成右衛宣徳十年改　裕陵衛舊武成前衛天順八¶
<pb:KR2a0038_WYG_090-10b>¶
年改　茂陵衛舊武成後衛成化二十三年改　泰陵衛舊忠義左衛𢎞治十八年改　康陵衛舊義勇中衛¶
正徳十六年改　永陵衛舊義勇左衛嘉靖二十七年改　昭陵衛舊神武後衛隆慶六年改　定陵衛　慶¶
陵衛　徳陵衛　奠靖千戸所嘉靖二十一年設　　　犧牲千戸所屬太常寺轄已上俱不屬五府)¶
五軍都督府所屬衛所¶
¶
　　左軍都督府在京(留守左衛　鎮南衛　驍騎右衛　龍虎衛　瀋陽左衛　瀋陽右衛俱¶
南京舊制永樂十八年分調)　在外浙江都司(杭州前衛　杭州後衛　台州衛　寧波衛¶
處州衛　紹興衛　海寧衛　昌國衛　温州衛　臨山衛　松門衛　金鄉衛　海門衛　定海衛　盤石¶
衛　觀海衛　海寧千戸所　衢州千戸所　嚴州千戸所　湖州千戸所　金華千戸所　澉浦千戸所已¶
<pb:KR2a0038_WYG_090-11a>¶
下各所舊無後添設　乍浦千戸所　三江千戸所　定海後千戸所　定海中左千戸所　定海中中千戸¶
所　瀝海千戸所　三山千戸所　大嵩千戸所　霩&KR1790;千戸所　龍山千戸所　石浦前千戸所　石浦後¶
千戸所　爵谿千戸所　錢倉千戸所　水軍千戸所　新河千戸所　桃渚千戸所　健跳千戸所　隘頑¶
千戸所　楚門千戸所　平陽千戸所　瑞安千戸所　海安千戸所　蒲門千戸所　壯士千戸所　沙園¶
千戸所　蒲岐千戸所　寧村千戸所　新城千戸所舊有後革)遼東都司(定遼左衛　定遼右¶
衛　定遼中衛　定遼前衛　定遼後衛　鐵嶺衛　東寧衛　瀋陽中衛　海州衛　葢州衛　金州衛¶
復州衛　義州衛　遼海衛　三萬衛　廣寧左屯衛　廣寧右屯衛　廣寧中屯衛　廣寧前屯衛　廣寧¶
後屯衛　廣寧衛已下添設　廣寧左衛　廣寧右衛　廣寧中衛　寧逺衛　撫順千戸所　蒲河千戸所¶
<pb:KR2a0038_WYG_090-11b>¶
　寧逺中左千戸所　寧逺中右千戸所　廣寧中前千戸所　廣寧中後千戸所　廣寧中左千戸所　金¶
州中左千戸所　鐵嶺左右千戸所　鐵嶺中左千戸所　三萬前前千戸所　三萬後後千戸所　三萬中¶
中千戸所　遼海中中千戸所　遼海右右千戸所　遼海前前千戸所　遼海後後千戸所　東寧中左千¶
戸所)山東都司(舊有青州左䕶衛後改天津右衛舊有貴州䕶衛革　登州衛　青州左衛　萊州¶
衛　寧海衛　濟南衛　平山衛　安東衛已下添設　靈山衛　鼇山衛　大嵩衛　威海衛　成山衛¶
靖海衛　東昌衛　臨清衛　兖州左衛後改任城衛　濟寧衛舊武昌左䕶衛後改　兖州䕶衛　膠州千¶
戸所　諸城千戸所　滕縣千戸所　肥城千戸所已下添設　海陽千戸所　東平千戸所　寧津千戸所¶
　雄崖千戸所　浮山前千戸所　福山中前千戸所　竒山千戸所　濮州千戸所　金山左千戸所　尋¶
<pb:KR2a0038_WYG_090-12a>¶
山後千戸所　百尺崖後千戸所　王徐寨前千戸所　夏河寨前千戸所　魯府儀衛司　徳府儀衛司¶
涇府儀衛司　衡府儀衛司　徳府羣牧所　涇府羣牧所　衡府羣牧所)¶
¶
　　右軍都督府在京(留守右衛　虎賁右衛　武徳衛俱南京舊衛永樂十八年分調)在¶
外直𨽻(宣州衛舊無後設)陜西都司(舊有階州衛沙州衛靈山千戸所後俱革　西安右¶
䕶衛舊泰山衛改　西安左衛　西安前衛　西安後衛　延安衛　漢中衛　平凉衛　綏徳衛　寧夏衛¶
　慶陽衛　鞏昌衛　臨洮衛　蘭州衛　泰州衛　岷州衛舊軍民指揮使司嘉靖二十四年添設岷州四¶
十年革後存衛　河州衛舊軍民指揮使司　洮州衛　寧夏中䕶衛　甘州中䕶衛　安東中䕶衛　寧夏¶
前衛已下各衛舊無後設　寧夏中衛　寧夏中屯衛舊和州衛　寧夏左屯衛　寧夏右屯衛　寧𦍑衛¶
<pb:KR2a0038_WYG_090-12b>¶
靖虜衛　固原衛　榆林衛　寧夏後衛以花馬池千戸所改　興安千戸所舊金州千戸所萬厯十年改¶
鳯翔千戸所　禮店前千戸所已下各所舊設　沔縣千戸所　環縣千戸所　文縣千戸所　階州千戸所¶
舊屬秦州衛嘉靖二十二年改屬都司　靈州千戸所　西安千戸所　西固成千戸所　歸徳千戸所　鎮¶
𦍑千戸所　安邊千戸所　平虜千戸所　興武營千戸所　鎮戎千戸所　寧夏平虜千戸所　秦府儀衛¶
司　慶府儀衛司　肅府儀衛司　韓府儀衛司　寧夏羣牧所　安東羣牧所　甘州羣牧所)陜西¶
行都司(洪武十二年添設　甘州左衛　甘州右衛　甘州中衛　甘州前衛　甘州後衛已上陜西¶
甘肅衛分設　永鬲衛　凉州衛　莊浪衛　西寧衛　山丹衛已上舊屬陜西都司　肅州衛　鎮番衛¶
鎮夷千戸所　古浪千戸所　高臺千戸所)四川都司(舊有浦江闗軍民千戸所後革　成都左¶
<pb:KR2a0038_WYG_090-13a>¶
䕶衛　成都右衛　成都中衛　成都前衛　成都後衛　寧川衛　茂州衛　重慶衛　叙南衛　瀘州衛¶
　利州衛舊無後設　松潘衛舊為軍民指揮使司後改　青川千戸所　保寧千戸所　威州千戸所　推¶
州千戸所　大渡河千戸所　廣安千戸所　灌縣千户所已下各所後設　黔江千戸所　疊溪千戸所¶
建武千戸所　小河千戸所　蜀府儀衛司　夀府儀衛司革　夀府羣牧所革)土官(天全六番招討¶
官司屬都司　隴木頭長官司　静州長官司　岳希蓬長官司已上屬茂州衛　石柱宣撫司　酉陽宣撫¶
司已上屬重慶衛　石耶洞長官司　邑梅洞長官司已上屬酉陽宣撫司　占藏先結簇長官司　蠟匝簇¶
長官司　白馬路簇長官司　山洞簇長官司　阿昔洞簇長官司　北定簇長官司　麥匝簇長官司　者¶
多簇長官司　牟力簇長官司　班班簇長官司　祈命簇長官司　勒都簇長官司　色藏簇長官司　阿¶
<pb:KR2a0038_WYG_090-13b>¶
思簇長官司　思曩兒簇長官司　阿用簇長官司　潘幹寨長官司　八郎安撫司　阿角寨安撫司　麻¶
兒匝安撫司　芒兒者安撫司已上俱屬松潘衛疊溪長官司　鬱即長官司已上屬疊溪千戸所)四川¶
行都司(舊無後設舊有建昌前衛後革　建昌衛後屬四川都司　寧番衛舊為四川蘓州衛已下添¶
設　㑹州衛　鹽井衛　越巂衛　禮州後千戸所　禮州中中千戸所　建昌打冲河中前千戸所　徳昌¶
千戸所　迷易千戸所　鹽井打冲河中左千戸所　冕山橋後千戸所　鎮西後千戸所)土官(昌州¶
長官司　威龍長官司　普濟長官司俱屬建昌衛　馬喇長官司屬鹽井衛　卭部長官司屬越巂衛)廣¶
西都司(桂林右衛　桂林中衛　南寧衛　栁州衛馴象衛　南丹衛已下添設　慶逺衛　潯州¶
衛　奉議衛　廣西䕶衛　梧州千戸所　懷集千戸所　武縁千戸所　古田千户所　貴縣千戸所　賀¶
<pb:KR2a0038_WYG_090-14a>¶
縣千戸所　全州千戸所　太平千戸所　象州千戸所　平樂千戸所　鬱林千戸所　賓州千戸所　來¶
賓千戸所　富川千户所　容縣千戸所　融縣千戸所　灌陽千戸所　河池千戸所　武宣千戸所　向¶
武千户所　五屯屯田千戸所　遷江屯田千户所　靖江府儀衛司)雲南都司(舊有鶴慶通海¶
二千戸所革　雲南左衛　雲南右衛　雲南前衛　大理衞　楚雄衛　臨安衛　景東衛　曲靖衛　洱¶
海衛　永昌衞舊為金齒軍民指揮使司　蒙化衛　平夷衛　越州衛　六涼衛　雲南中衛　雲南後衛¶
已下後設　廣南衛　大羅衛　瀾滄衛以瀾滄軍民指揮使司改　騰衝衛以騰衝軍民指揮使司改　安¶
寧千戸所　宜良千戸所　易門千户所　楊林堡千户所　十八寨千户所　通海前前千户所　通海右¶
右千户所　定逺千戸所　馬隆千戸所　姚安千户所　姚安中屯千戸所　武定千户所　木宻闗千户¶
<pb:KR2a0038_WYG_090-14b>¶
所　鎮安千戸所舊為金齒千戸所萬厯十三年改駐守猛淋　鎮姚千户所舊為永昌千户所萬厯十三年¶
改駐守老姚闗　永平前前千户所　永平後後千户所　騰衝千戸所　新安千戸所　鳯梧千戸所)土¶
官(茶山長官司　潞江安撫司　鳯溪長官司　施甸長官司　鎮道安撫司　楊塘安撫司俱屬永昌衛¶
　蠻莫安撫司　猛臉長官司　猛養長官司俱萬厯十三年改設)貴州都司(舊有層臺重安二千¶
戸所俱革舊有平伐長官司後𨽻貴陽府舊有平浪九名九姓獨山州二長官司後𨽻都匀府　貴州衛　永¶
寧衛　普定衛　平越衛　烏撒衛　普安衛　赤水衛　威清衛　興隆衛　新添衛　清平衛　平壩衛¶
　安莊衛　龍里衛　安南衛　都匀衛　畢節衛　貴州前衛舊無後改　黄平千戸所　普市千戸所¶
重安千戸所　安龍千戸所　白撒千戸所　摩泥千戸所　闗索嶺千戸所　阿落宻千戸所　平夷千戸¶
<pb:KR2a0038_WYG_090-15a>¶
所　安南千戸所　樂民千戸所　七星闗千戸所)土官(新添長官司　小平伐長官司　把平寨長官¶
司　丹平長官司　丹行長官司已上屬新添衛　　楊義長官司屬平越衛　大平伐長官司屬龍里衛)¶
中軍都督府在京(留守中衛　神䇿衛　應天衛　和陽衛俱南京舊衛永樂十八年調¶
牧馬千戸所南京舊所調　蕃牧千戸所添設)在外直𨽻(揚州衛　高郵衛　儀真衛　淮安衛¶
鎮海衛　滁州衛　徐州衛　蘓州衛　太倉衛　金山衛　新安衛　泗州衛　夀州衛　邳州衛　大河¶
衛　沂州衛　安慶衛　宿州衛舊為千戸所　潼闗衛已下屬屬河南都司　歸徳衛　武平衛　鎮江衛¶
已下添設　廬州衛　六安衛　徐州左衛　建陽衛汝寧千户所　松江中千戸所　青村中前千戸所¶
南滙嘴中後千戸所　嘉興中左千户所在府　呉淞江千戸所　寳山千戸所　劉河堡中千戸所　崇明¶
<pb:KR2a0038_WYG_090-15b>¶
沙千户所　興化千户所　通州千戸所　泰州千户所　鹽城千户所　東海中千戸所　海州中前千戸¶
所　莒州千戸所)中都留守司(鳯陽衛　鳯陽中衛　鳯陽右衛　皇陵衛　留守左衛　留¶
守中衛　長淮衛　懷逺衛　洪塘千戸所)河南都司(舊有洛陽中䕶衛後併汝州衛　河南衛¶
　𢎞農衛　陳州衛　睢陽衛　宣武衛　信陽衛彰徳衛　南陽衛　懷慶衛　潁川衛　南陽中䕶衛¶
已下添設　汝州衛　潁上千戸所　禹州千戸所舊名鈞州後改　嵩縣千戸所　衛輝前千戸所　林縣¶
千戸所　鄧州前千戸所　唐縣右千戸所　周府儀衛司　唐府儀衛司　伊府儀衛司　趙府儀衛司¶
鄭府儀衛司　崇府儀衛司　徽府儀衛司　趙府羣牧所　鄭府羣牧所　崇府羣牧所　徽府羣牧所)¶
前軍都督府在京(留守前衛　龍驤衛　豹韜衛俱南京舊衛永樂十八年分調)在外¶
<pb:KR2a0038_WYG_090-16a>¶
直𨽻(九江衛)湖廣都司(舊有武昌右千戸所革　武昌衛　武昌左衛　黄州衛　永州衛¶
　岳州衛　蘄州衛　施州衛　辰州衛　常徳衛　沅州衛　寳慶衛　沔陽衛　長沙衛　衡州衛　茶¶
陵衛　鎮逺衛　偏橋衛　清浪衛已上三衛在貴州境　平溪衛　五開衛　九溪衛　靖州衛　永定衛¶
　寧逺衛已下添設　銅鼓衛　武昌䕶衛　襄陽䕶衛　郴州千戸所　麻寮千戸所　添平千戸所　安¶
福千戸所　忠州千戸所在四川境　大庸千戸所　桂陽千戸所　武崗千戸所　澧州千戸所　寧溪千¶
戸所　常寧千戸所　鎮溪千户所　桃川千戸所　枇杷千戸所　錦田千戸所　寧逺千戸所　江華千¶
戸所　城步千户所　天柱千户所　汶溪千户所　宜章千户所　廣安千戸所　大田千戸所　黎平千¶
戸所　中潮千戸所　新化千戸所　新化亮寨千戸所　隆里千戸所已上五所在貴州境　平茶千戸所¶
<pb:KR2a0038_WYG_090-16b>¶
　平茶屯千戸所　銅鼓千戸所　楚府儀衛司　荆府儀衛司　雍府儀衛司　榮府儀衛司　岷府儀衛¶
司　吉府儀衛司　荆府羣牧所　雍府羣牧所　榮府羣牧所　吉府羣牧所)土官(永順軍民宣慰¶
使司屬都司　臘惹洞長官司　麥著黄洞長官司　驢遲洞長官司　施溶溪長官司　白崖洞長官司¶
田家洞長官司已上屬永順宣慰司　保靖州軍民宣慰使司屬都司　五寨長官司　箄子坪長官司俱屬¶
保靖宣慰司　施南宣撫司屬施州衛　東鄉五路安撫司屬施南宣撫司　把搖洞長官司　上愛茶峒長¶
官司　下愛茶峒長官司　鎮逺蠻夷長官司　隆奉蠻夷長官司俱屬東鄉五路安撫司　忠孝安撫司屬¶
施南　忠路安撫司屬施南　金峒安撫司屬施南　劍南長官司屬忠路　西坪蠻夷長官司屬金峒　散¶
毛宣撫司屬施南衛　龍潭安撫司　大旺安撫司俱屬散毛　東流蠻夷長官司　　臘璧峒蠻夷長官司俱¶
<pb:KR2a0038_WYG_090-17a>¶
屬大旺　忠建宣撫司屬施州衛　忠峒安撫司　高羅安撫司屬忠建　木册長官司屬高羅　鎮南長官¶
司　唐崖長官司　容美宣撫司俱屬施州衛　椒山瑪瑙長官司　五峯石寳長官司　水盡源通塔平長¶
官司　石梁下峒長官司俱屬容美　桑植安撫司屬九溪　臻剖六洞横波等處長官司屬鎮逺衛)湖¶
廣行都司(以湖廣都司衛所改設　荆州衛　荆州左衛　荆州右衛　瞿塘衛　襄陽衛　襄陽¶
䕶衛　安陸衛　鄖陽衛　夷陵千戸所　徳安千戸所　枝江千戸所　長寧千戸所　逺安千戸所　竹¶
山千戸所　均州千戸所　房縣千戸所　忠州千戸所　遼府儀衛司　襄府儀衛司　興府儀衛司)興¶
都留守司(承天衛舊安陸衛嘉靖十八年改　沔陽衛舊屬都司嘉靖二十一年改　顯陵衛舊為¶
荆州左衛嘉靖十八年改　徳安千戸所舊屬行都司嘉靖二十一年改)福建都司(福州中衛　福¶
<pb:KR2a0038_WYG_090-17b>¶
州左衛　福州右衛　興化衛　泉州衛　漳州衛　福寧衛　鎮東衛　平海衛　永寧衛　鎮海衛　大¶
金千戸所已下添設　定海千戸所　梅花千戸所萬安千戸所　莆禧千戸所　福全千戸所　金門千¶
戸所　中左千戸所　高浦千戸所　浦城千戸所　六鰲千戸所　銅山千戸所　元鍾千戸所　崇武千¶
戸所　南韶千戸所　龍巖千戸所)福建行都司(建寧左衛　建寧右衛　延平衛　邵武衛¶
汀州衛　將樂千户所　武平千戸所已下添設　永安千戸所　上杭千戸所　浦城千戸所)江西¶
都司(南昌衛正徳十六年以左前二衛并改　袁州衛　贛州衛　吉安千戸所舊為衛　饒州千戸所¶
　安福千戸所　㑹昌千戸所　永新千戸所　南安千戸所　建昌千户所　撫州千戸所　鉛山千戸所¶
　廣信千戸所　信豐千戸所　寧府儀衛司　淮府儀衛司　益府儀衛司　淮府羣牧所　益府羣牧所¶
¶
<pb:KR2a0038_WYG_090-18a>¶
　　廣東都司(廣州前衛　廣州後衛　廣州左衛　廣州右衛　南海衛　潮州衛　雷州衛　海南¶
衛　清逺衛　惠州衛　肇慶衛　廣海衛已下添設　碣石衛　神電衛　亷州衛舊千戸所　新㑹千戸¶
所　韶州千戸所　南雄千戸所　龍川千戸所　程鄉千戸所　徳慶千戸所　新興千戸所　陽江千戸¶
所　高州千戸所　儋州千戸所　新寧千戸所　萬州千戸所　崖州千戸所　増城千戸所　東筦千戸¶
所已下添設　大鵬千戸所　香山千戸所　連州千戸所　河源千戸所　長樂千戸所　平海千戸所¶
海豐千户所　捷勝千戸所　甲子門千戸所　大城千戸所　海門千戸所　靖海千戸所　蓬州千戸所¶
　澄海千戸所　廣寧千戸所　四㑹千戸所　陽春千户所　海朗千戸所　雙魚千户所　寧州千戸所¶
　信宜千户所　石城千戸所　永安千户所　欽州千戸所　靈山千戸所　海康千戸所　樂民千戸所¶
<pb:KR2a0038_WYG_090-18b>¶
　海安千戸所　錦囊千戸所　清瀾千户所　昌化千戸所　南山千戸所　瀧水千戸所　從化千戸所¶
　封門千戸所　函口千戸所　富霖千戸所)¶
¶
　　後軍都督府在京(留守後衛　鷹揚衛　興武衛俱南京舊衛永樂十八年分調　大寧中¶
衛　大寧前衛　㑹州衛俱北平行都司舊衛　富峪衛已下添設并北平山西等衛改調　寛河衛舊大寧¶
後衛　神武左衛　神武後衛改昭陵衛　忠義左衛忠義右衛　忠義前衛　忠義後衛　義勇中衛¶
義勇左衛　義勇右衛　義勇前衛　義勇後衛　武成中衛　蔚州左衛)　在外直𨽻(舊為北平¶
都司有司平三䕶衛後俱為親軍其不係北平舊衛者俱永樂以後添設　薊州衛　真定衛　永平衛　山¶
海衛　遵化衛已上北平舊衛　宻雲中衛　宻雲後衛以舊宻雲分　開平中屯衛　興州左屯衛　興州¶
<pb:KR2a0038_WYG_090-19a>¶
右屯衛　興州中屯衛　興州前屯衛　興州後屯衛　延慶衛舊為北平都司居庸闗千戸所後改隆慶衛¶
後又改此　東勝左衛　東勝右衛　鎮朔衛　涿鹿衛舊為河南寧國衛屬中府　定邊衛　神武右衛　 神武中衛　忠義中衛　盧龍衛　武清衛　撫寧衛　徳州衛　寧山衛舊屬河南都司屬中府　大同中¶
屯衛永樂初改調　瀋陽中屯衛　定州衛已上舊為北平山東山西河南等處衛所永樂初調改　天津衛¶
已下添設　天津左衛　天津右衛舊青州左䕶衛　通州左衛　通州右衛　涿鹿左衛　涿鹿中衛　河¶
間衛　潼闗衛舊屬河南都司　徳州左衛　梁城千戸所　滄州千戸所已下添設　倒馬闗千戸所　潮¶
河千戸所　白洋口千戸所　渤海千戸所　寛河千戸所　鎮邊城千户所　順徳千戸所　武定千戸所¶
舊樂安千戸所改屬　平定千戸所　蒲州千户所俱屬山西都司後改)大寧都司(保定左衛　保¶
<pb:KR2a0038_WYG_090-19b>¶
定右衛　保定中衛　保定前衛　保定後衛俱永樂元年設　營州左屯衛　營州右屯衛　營州中屯衛¶
　營州前屯衛　營州後屯衛俱洪武舊衛永樂改屬　茂山衛　紫荆闗千戸所)萬全都司(宣徳¶
五年分置𨽻及山西等處衛所添改　萬全左衛　萬全右衛　宣府前衛　宣府左衛　宣府右衛　懷安¶
衛　開平衛　延慶左衛舊屬北平行都司後改　延慶右衛舊屬北平都司後改　龍門衛　保安衛舊屬¶
前府後改　保安右衛舊屬前府後改　蔚州衛　永寧衛　懷來衛　興和千戸所　美峪千戸所　廣昌¶
千戸所舊屬山西都司後改　四海冶千戸所　長安千戸所　雲川千戸所　龍門千戸所)山西都¶
司(舊有太原三䕶衛後革蒲州千戸所改屬直𨽻廣昌千戸所改屬萬全都司　太原左衛　太原右衛¶
太原前衛　振武衛　平陽衛　鎮西衛　潞州衛　瀋陽中䕶衛後設　汾州衛後設　沁州千戸所　寧¶
<pb:KR2a0038_WYG_090-20a>¶
化千戸所　雁門千戸所　保徳州千戸所已下添設　偏頭闗千戸所　磁州千戸所　寧武千戸所　八¶
角千戸所　老營堡千戸所嘉靖十七年添設　晉府儀衛司　瀋府儀衛司　代府儀衛司　晉府羣牧所¶
　瀋府羣牧所　代府羣牧所)山西行都司(舊有蔚州衛後屬屬萬全都司　大同左衛　大同¶
右衛　大同前衛　大同後衛　朔州衛已下俱山西大同等處衛所調改及添設　鎮虜衛　安東中屯衛¶
　陽和衛　王林衛　高山衛　雲川衛　天城衛　威逺衛　平虜衛　山陰千戸所　馬邑千戸所　井¶
坪千戸所)¶
¶
　　南京衛所親軍衛(金吾前衛　金吾後衛　羽林左衛　羽林右衛　羽林前衛　府軍衛¶
　府軍左衛　府軍右衛　府軍前衛　府軍後衛　虎賁左衛　錦衣衛　旗手衛　金吾左衛　金吾右¶
<pb:KR2a0038_WYG_090-20b>¶
衛　江淮衛　濟川衛　孝陵衛　犧牲千戸所)¶
¶
　　五軍都督府屬左軍都督府(本府所屬衛仍𨽻北京左府　留守左衛　鎮南衛¶
　水軍左衛　驍騎右衛　龍虎衛　龍虎左衛舊為成都右䕶衛宣徳六年改　英武衛　瀋陽左衛　瀋¶
陽右衛　龍江右衛)右軍都督府(本府所屬衛仍𨽻北京右府　虎賁右衛　留守右衛　水軍¶
右衛　武徳衛　廣武衛)中軍都督府(本府所屬衛仍𨽻北京中府　留守中衛　神策衛　廣¶
洋衛　應天衛　和陽衛　牧馬千戸所)前軍都督府(本府所屬衛仍𨽻北京前府　留守前衛¶
　龍江左衛　龍驤衛　飛熊衛　天策衛　豹韜衛　豹韜左衛舊為成都中䕶衛宣徳六年改調)後¶
軍都督府(本府所屬衛仍𨽻北京後府　留守後衛　横海衛　鷹揚衛　興武衛　江陰衛)¶
¶
<pb:KR2a0038_WYG_090-21a>¶
　　羈縻衛所洪武永樂間邊外歸附者官其長為都督都¶
指揮指揮千百戸鎮撫等官賜以敇書印記設都司衛¶
所¶
¶
　　都司一(奴兒干都司)¶
¶
　　衛三百八十四(朶顔衛　泰寧衛　建州衛　必里衛舊會典作兀里　福餘衛已上洪武間¶
置　兀者衛　兀者左衛　兀者右衛　兀者後衛赤不罕衛　屯河衛　安河衛已上永樂二年置　毛¶
憐衛　虎兒文衛　失里綿衛　奴兒干衛　堅河衛舊㑹典有温河　撒力衛已上永樂三年置　古賁河¶
衛　右城衛　塔魯木衛　蘓温河衛　幹灘河衛舊㑹典有灘納河　兀者前衛　卜顔衛　亦罕河衛¶
<pb:KR2a0038_WYG_090-21b>¶
納憐河衛　麥蘭河衛　兀列河衛　雙城衛　撮剌兒衛　亦馬刺衛　幹蘭衛　亦兒古里衛　脱木河¶
衛　卜刺罕衛　宻陳衛　脱倫衛　嘉河衛　塔山衛　阿速江衛　速平江衛　木魯罕山衛　馬英山¶
衛　土魯罕山衛　木塔里山衛　朶林山衛　兀也吾衛　吉河衛　劄竹哈衛舊㑹典有撒竹藍　福山¶
衛舊㑹典作福三　肥河衛　哈温河衛舊㑹典作哈里河　木束河衛　撒兒忽衛　罕答河衛舊㑹典作¶
忽答河　劄童衛已上永樂四年置　阿古河衛　喜樂温河衛　木陽河衛　哈蘭城衛　可令河衛　兀¶
的河衛　哥吉河衛　野木河衛　納刺吉河衛　亦里察河衛　野兒定河衛　卜魯丹河衛　好屯河衛¶
　喜剌烏河衛舊㑹典作喜速烏　考郎兀衛　亦速里河衛　阿剌山衛　隨滿河衛　撒禿河衛　忽蘭¶
山衛　古魯渾山衛　阿資河衛　甫里河衛　答剌河衛舊會典作納剌河　撒只剌河衛　阿里河衛舊¶
<pb:KR2a0038_WYG_090-22a>¶
㑹典作阿吉河　衣木河衛　亦文山衛　木蘭河衛朶兒必河衛　甫門河衛已上永樂五年置　納木¶
河衛　童寛山衛　兀魯罕河衛　塔罕山衛　者帖列山衛　木興衛　友帖衛　牙魯衛　益實衛　剌¶
魯衛　乞忽衛　兀里溪山衛　希灘河衛　弗朶禿河衛　阿者迷河衛　撒察河衛　幹蘭河衛　阿真¶
河衛　木忽阿河衛　欽真河衛　克黙河衛　察剌禿山衛　嘔罕河衛　阮里河衛　列門河衛　秃都¶
河衛　實山衛　忽里急山衛　莫温河衛　薛列河衛已上永樂六年置　卜魯兀衛　葛林衛　把城衛¶
　劄肥河衛　忽石門衛　劄嶺上衛　木里吉衛忽兒海衛　伏里其衛　乞勒尼衛　愛河衛　把河¶
衛　和屯吉衛　失里木衛　阿倫衛　古里河衛塔麻速衛已上永樂七年置　木興河衛　木剌河衛¶
舊㑹典作木束河衛　喜申衛　使防河衛舊㑹典作使方河　甫兒河衛　亦麻河衛　兀應河衛　法因¶
<pb:KR2a0038_WYG_090-22b>¶
河衛　阿答赤河衛舊㑹典作阿答　古木山衛　葛稱哥衛已上永樂八年置　督罕河衛　建州左衛¶
只兒蠻衛　兀剌衛　順民衛　囊哈兒衛　古魯衛舊㑹典作古魯山　滿徑衛　哈兒蠻衛　塔亭衛¶
也孫倫衛　可木河衛　弗思木衛　弗提衛已上永樂十年置　幹朶倫衛永樂十一年置　哈兒分衛¶
阿兒温河衛　速塔兒河衛　兀屯河衛　元城衛和十羅衛　老哈河衛　失兒兀赤衛　卜魯禿河衛¶
　可和衛　乞塔河衛　兀剌忽衛已上永樂十二年置　渚冬河衛　劄真衛　兀思哈里衛　忽魯愛衛¶
已上永樂十三年置　吉灘河衛　亦馬忽山衛已上永樂十四年置　阿真同真衛　亦東河衛　亦迷河¶
衛已上永樂十五年置　建州右衛　益實左衛　阿答赤衛　㟷山左衛舊㑹典作塔山前　城討温衛舊¶
㑹典作成已上俱正統間置　寄住毛憐衛此下正統已後續置　可木衛　失里衛　失木魯河衛　忽魯¶
<pb:KR2a0038_WYG_090-23a>¶
木衛　塔馬速衛　失烈木衛　吉灘衛　和屯衛禾屯吉河衛　亦失衛　亦力克衛　納木衛　弗納¶
河衛　忽失木衛　兀也衛　也速倫衛　巴忽魯衛兀牙山衛　塔木衛　忽里山衛　罕麻衛　木里¶
吉河衛　引門河衛　亦里察衛　只卜得衛　塔兒河衛　木忽魯衛　木答山衛　立山衛　可吉河衛¶
　忽失河衛　脱倫兀衛　阿的納河衛　兀力衛阿速衛　速温河衛　納剌吉衛　撒剌衛　亦實衛¶
　弗朶脱河衛　亦屯河衛　元討温河衛　甫河衛剌山衛　阿者衛　童山寛衛　替里衛　亦里察¶
河衛　哈黒分衛　禿河衛　好屯衛　乞列尼衛撒里河衛　忽思木衛　兀里河衛　忽魯山衛　弗¶
兒秀河衛　没脱倫衛　阿魯必河衛　咬里山衛文文衛　寫豬洛衛　答里山衛　古木河衛　剌皃¶
衛　兀同河衛　出萬山衛　者屯衛　喜辰衛　海河衛　蘭河衛　朶州山衛　者亦河衛　納速吉河¶
<pb:KR2a0038_WYG_090-23b>¶
衛　把忽兒衛　鎮真河衛　也速河衛　者剌秃衛也魯河衛　亦里河衛　失里兀衛　幹朶里衛¶
秃屯河衛　者林山衛　波羅河衛　朶兒平河衛散力衛　宻剌秃山衛　甫門衛　細木河衛　没倫¶
河衛　弗秃都河衛　者列帖衛　察札禿河衛　出萬河衛　者帖列衛　兀失衛　忽里河衛　失里綿¶
河衛　兀剌河衛　愛河衛　洽剌察衛　卜忽秃河衛　没倫衛　卜魯衛　以哈阿哈衛　速江平衛¶
兀山衛　弗力衛　失郎山衛　亦屯衛　木河衛竹墩衛　河木衛　哈郎衛　嵗班衛　失山衛　考¶
郎衛　築屯衛　黒里河衛　右城衛　弗河衛　文東河衛　阿古衛　弗山衛　兀答里衛　納速河衛¶
　失列河衛　朶兒玉衛　兀魯河衛　弗郎罕河衛赤卜罕山衛　老河衛　竹里河衛　吉答納河衛¶
　者不登衛　也速脱衛　阿木河衛　顔亦衛已下添設　山答衛　塔哈衛　弗魯納河衛　行子衛¶
<pb:KR2a0038_WYG_090-24a>¶
兀勒阿城衛　阿失衛　吉真納河衛　法衛　薄羅衛　塔麻所衛　布兒哈衛　亦思察河衛　失刺衛¶
　卜忽秃衛　撒里衛　你實衛　平河衛　忽里失山衛　阿乞衛　台郎衛　塞克衛　拜苦衛　所力¶
衛　巴里衛　塔納衛　木郎衛　額克衛　勒伏衛式木衛　樹哈衛　肥哈答衛　葢千衛　英禿衛¶
　乞忽衛　阿林衛　哈兒速衛　巴答衛　脱木衛忽把衛　速哈兒衛　馬失衛　塔賽衛　劄里衛¶
　者哈衛　恨克衛　哈失衛　交枝衛　葛衛　艾答衛　亦蠻衛　哈察衛　革出衛　卜答衛　蜀河¶
衛　禿里赤山衛賽因衛　忙哈衛)¶
¶
　　所二十四(兀者托湿千戸所　哈魯門山千戸所　兀者揆也木千戸所　兀的罕千戸所　兀者¶
穏免赤千戸所　得的河千戸所　魚失千戸所　五年千戸所　兀者已河千戸所　真河千戸所　兀的¶
<pb:KR2a0038_WYG_090-24b>¶
千戸所　屯河千戸所　哈三千戸所　兀者屯河千戸所　古賁河千戸所　五音千戸所　鎻郎塔真河¶
千戸所　兀者揆野人千戸所　敷答河千戸所　兀秃河千戸所　可里踢千戸所　哈魯門千戸所　兀¶
討温河千戸所　兀者撒野人千戸所)站七(别兒真站　黒龍江地方莽亦帖站　弗朶河站　亦罕¶
河衛忽把希站　忽把希站　弗答林站　古代替站)地面七(弗孫河地面　木温河地面　埇坎¶
河地面　撒哈地面　亦馬河咬東地面　可木地面　黒龍江地面)寨一(黒龍江忽　里平寨)¶
西平諸部在明初服屬授以指揮等官設衛給誥印¶
衛六(赤斤蒙古衛　罕東衛　安定衛　阿端衛　曲先衛　哈宻衛)¶
¶
　　西番即古土番洪武初遣人招諭又令各族舉舊有官¶
<pb:KR2a0038_WYG_090-25a>¶
職者至京授以國師及都指揮宣慰使元帥招討等官¶
俾因俗以治自是番僧有封灌頂國師及贊善闡化等¶
王大乘大寳法王者俱給印誥傳以為信所設有都指¶
揮使司指揮司¶
¶
　　都指揮使司二(烏思藏都指揮使司朶甘衛都指揮使司)指揮使司一(隴答衛指¶
揮使司)宣慰使司三(朶甘宣慰使司　董卜韓胡宣慰使司　長河西魚通寧逺宣慰使司)¶
招討司六(朶甘思招討司　朶甘隴答招討司　朶甘丹招討司　朶甘倉溏招討司　朶甘川招¶
討司　磨兒勘招討司)萬戸府四(沙兒可萬戸府　乃竹萬戸府　羅思端萬戸府　别思麻萬¶
<pb:KR2a0038_WYG_090-25b>¶
戸府)千戸所十七(朶甘思千戸所　剌宗千戸所　孛里加千戸所　長河西千戸所　多八三¶
孫千戸所　加八千戸所　兆日千戸所　納竹千戸所　倫答千戸所　果由千戸所　沙里可哈忽的千¶
戸所　孛里加思千戸所　撒里土兒千戸所　參卜郎千戸所　剌錯牙千戸所　泄里壩千戸所　潤則¶
魯孫千戸所)¶
¶
　　班軍者衛所之軍番上京師總為三大營者也初永樂¶
十三年詔邊將及河南山東山西陜西各都司中都留¶
守司江南北諸衛官簡所部卒赴北京以俟臨閲京操¶
自此始仁宗初因英國公張輔等言調直𨽻及近京軍¶
<pb:KR2a0038_WYG_090-26a>¶
番上操備諭以畢農而來先農務遣歸既而輔言邊軍¶
比悉放還京軍少請調山東河南中都淮揚諸衛校閲¶
制曰可又敕河南山東山西大寧及中都將領凡軍還¶
取衣裝者以三月畢務七月至京老弱者選代官給之¶
馬嵗春秋番上共十六萬人大寧七萬七百餘中都山¶
東遞殺河南最少僅一萬四千有竒定為例後允成國¶
公朱勇等請罷鞏昌諸衛及階文千戸所班軍代以陜¶
西内地卒山東衛士沿海備倭沿海衛士復内調通州¶
<pb:KR2a0038_WYG_090-26b>¶
衛士漕淮安粟安慶衛士赴京操不便皆更之已并放¶
還陜西班軍正統中京操軍皆戍邊乃遣御史於江北¶
山東北直選卒為京師備景泰初邊事棘班軍悉留京¶
間嵗乃放還取衣裝于是于謙石亨議三分之留兩番¶
操備保定河間天津放五十日河南山東九十日淮揚¶
中都百日紫荆倒馬白羊三闗及保定諸城戍卒屬山¶
東河南者亦如之逃者官鐫秩三等卒盡室謫邊衛明¶
年謙又言班軍分十營團練久不得休請仍分兩番報¶
<pb:KR2a0038_WYG_090-27a>¶
可成化間河南秋班軍二千餘不至下御史趣之海内¶
燕安外衛卒在京祗供營繕諸役勢家私占復半之卒¶
多畏苦往往愆期乃定違限罪輕者發居庸宻雲山海¶
闗罰班六月重者發邊衛罰班至年半令雖具然不能¶
革也𢎞治中兵部言占役之害罰治如議於是選衛兵¶
八萬團操内外各半外衛四萬兩番迭上李東陽極言¶
工作困軍班軍逾期不至大率坐此帝然之末年歸大¶
寧卒兩班萬人正徳中宣府軍及京營互調春秋番換¶
<pb:KR2a0038_WYG_090-27b>¶
如班軍例迄世宗立乃已嘉靖初尚書李承勛言永樂¶
中調軍番上京師後遂踵為故事衛伍半空而在京者¶
徒供營造不若省行糧之費以募工作御史鮑象賢請¶
分班軍為三二入營操一以赴役通政司陳經復請半¶
放之收其糧募工皆不行久之從翊國公郭勛言寛河¶
南因災不至班軍而諭後犯者罪必如法兵部因條議¶
軍士失期治將領之罪以多寡為差重者至鐫秩戍邊¶
報可其後邊警棘乃併番上軍為一班五月赴京十一¶
<pb:KR2a0038_WYG_090-28a>¶
月放還每嵗秋防見兵十五六萬仇鸞用事抽邊卒入¶
衛凡選士六萬八千餘又免大寧等衛軍京操改防薊¶
鎮班軍遂耗減豐城侯李熙覈其數僅四萬人因請改¶
徴銀召募而以見軍四萬歸營操練嚴嵩議以各衛兵¶
雖有折乾之弊然清覈令下猶凛凛畏罪若奉旨徴銀¶
恐借為口實祖宗良法深意一旦蕩然帝是之折乾者¶
衛卒納銀將弁以免其行有事則召募以應亡何從平¶
江伯陳圭奏仍令中都山東河南軍分春秋兩班别為¶
<pb:KR2a0038_WYG_090-28b>¶
一營春以三月至八月還秋以九月至來嵗二月還工¶
作毋擅役隆慶初大發卒治河軍人憚久役逃亡多部¶
議於見役軍中簡鋭者著伍而以老弱供畚鍤萬厯二¶
年科臣言班軍非為工作設下兵部止議以小工不得¶
概派而已時積弊已久軍士苦役甚多愆期不至故事¶
失班脱逃者罰工銀追月糈其後額外多徴軍益逃中¶
都尤甚自嘉靖四十三年後積逋工銀至五十餘萬兩¶
巡撫都御史張翀乞蠲額外工價軍三犯者不必罰工¶
<pb:KR2a0038_WYG_090-29a>¶
竟調邊衛而巡視京營給事中王道成則言凡軍一班¶
不到即係一年脱伍盡扣月糧本軍仍如例觧京罰補¶
正班三年脱班仍調邊衛並報可衛軍益大困後二十¶
九年帝以班軍多老弱雇倩令嚴飭之職方主事沈朝¶
煥給班軍餉皆傭諸丐因言班軍本處有大糧到京有¶
行糧又有鹽斤銀所費十餘萬金今皆虚冒請解大糧¶
貯庫有警可召募有工可雇役部議請先申飭俟大工¶
竣行之是時專以班軍為役夫番上之初意盡失矣又¶
<pb:KR2a0038_WYG_090-29b>¶
五年内庭有小營繕中官陳永夀請仍用班軍可節省¶
給事中宋一韓争之謂班軍輪操即三大營軍所係甚¶
重今邊鄙多事萬一闗吏不謹而京師團練之軍多召¶
募游徼之役多役占皇城宿衛多白徒四衛扈從多厮¶
役即得三都司健卒三萬猶不能無恐况動以興作朘¶
削名存實亡緩急何賴哉不聴四十年給事中麻僖請¶
恤班操之苦後六年順天巡撫都御史劉曰梧言班軍¶
無濟實用因陳募兵十利是時法益弛軍不營操皆居¶
<pb:KR2a0038_WYG_090-30a>¶
京師為商販工藝以錢入班將啟禎時邊事洶洶乃移¶
班軍於邊築垣負米無休期而糗糧缺軍多死班將往¶
往逮革特敕兵部右侍郎專督理鑄印給之然已無及¶
¶
¶
¶
¶
¶
<pb:KR2a0038_WYG_090-30b>¶
¶
¶
¶
¶
¶
¶
¶
　　明史卷九十¶
¶

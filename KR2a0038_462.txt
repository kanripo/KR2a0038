# -*- mode: mandoku-view -*-
#+TITLE: 明史
#+DATE: 2019-03-29 20:49:19.870859
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 462
<pb:KR2a0038_WYG_462-1a>¶
　　欽定四庫全書¶
¶
　　明史卷二百八十九考證¶
¶
　　王愷𫝊太祖克衢州命總制軍民事　(臣)章宗瀛按陳¶
友諒㓂龍江上命葛俊擣廣信以牽其師道過衢愷¶
謂之曰廣漢偽漢門戸彼既傾國入㓂寕不以重兵¶
為守非大將統全軍以徃不可若出偏師撓之設有¶
挫衂吾衢先驛騷矣乃止俊而請胡大海行大海至¶
廣信果潰如愷言見獻徴錄謹附考¶
¶
<pb:KR2a0038_WYG_462-1b>¶
　　追封當塗縣男　(臣)章宗瀛按愷沒後追封當塗縣男¶
與享雞籠山功臣廟及太祖登極復進封當塗縣子¶
見獻徴錄謹附考¶
¶
　　孫炎𫝊太祖命招劉基炎使再徃遺基書數千言基始¶
就見　(臣)章宗瀛按基就見炎炎與論古今成敗之¶
事基深歎服之曰基自以為勝公觀公議論基何敢¶
望公哉見獻徴錄謹附考¶
¶
　　王均諒王名善　　均諒舊本誤君諒　(臣)章宗瀛按¶
<pb:KR2a0038_WYG_462-2a>¶
王君諒本𫝊下文亦作均諒前後互異考明實録作¶
均諒謹据改¶
¶
　　黄里　(臣)章宗瀛按黄里本紀作黄理彼此互異謹識¶
丁世珍　(臣)章宗瀛按丁世珍本紀作丁世貞彼此互¶
異謹識¶
¶
　　洪武五年其黨羅子仁率衆潛入城執名善不屈死¶
(臣)章宗瀛按本紀四年八月髙州海㓂亂通判王名¶
善死之此作五年彼此互異謹識¶
¶
<pb:KR2a0038_WYG_462-2b>¶
　　王禕𫝊太祖取婺州召見用為中書　(臣)章宗瀛按太¶
祖見禕語必稱子充而不名間與論文章稱善因召¶
采故實為四言詩以教皇太子見獻徴録謹附考¶
¶
　　宣徳元年賊黎利率衆圍其城　(臣)章宗瀛按永樂十¶
六年俄樂縣土官廵檢黎利反至宣徳元年盖已七¶
年矣𫝊中言宣徳元年黎利反似至是始反者文法¶
殊未妥据明史安南傳謹改¶
¶
　　王禎𫝊荆㐮石和尚流刼至巫山　(臣)章宗瀛按成化¶
<pb:KR2a0038_WYG_462-3a>¶
元年四月荆襄盗劉千斤反湖廣提督白圭擊擒之¶
二年六月其黨石和尚聚衆流刼四川圭復誘執之¶
磔於市見通鑑紀事謹附考¶
¶
　　周憲𫝊華林馬腦賊方熾總督陳金檄憲勦之　(臣)章¶
宗瀛按金檄憲等分兵三路進勦其二路失期不至¶
憲獨深入被殺事在正徳七年見通鑑紀事謹附考¶
¶
　　呉景𫝊正徳六年正月城已䧟賊强之跪不屈遂被殺¶
(臣)章宗瀛按本紀五年十二月己丑賊䧟江津僉¶
¶
<pb:KR2a0038_WYG_462-3b>¶
　　事呉景死之此言六年正月與本紀異謹識¶
¶
　　賊麻六兒將逼川東　(臣)章宗瀛按正徳六年正月江¶
津賊曹甫自稱順天王廵撫林俊擊斬之甫餘黨方¶
四麻六兒等復擁衆肆掠至九年縂制彭澤等討平¶
之見通鑑紀事謹附考¶
¶
　　胡世寕暴宸濠逆謀中官幸臣為之地世寕得罪去¶
(臣)章宗瀛按世寕奏宸濠罪狀下兵部移文寕府遂¶
令鈐束其下濠奏世寕離間親屬妖言誹謗賄内㫖¶
<pb:KR2a0038_WYG_462-4a>¶
逮之刑訊一年錢寕蕭敬等受重賄脇刑官必致之¶
死大理少卿胡瓚曰濠謀頼世寕以發而置之極刑¶
何以服天下乃戍瀋陽衛見通鑑紀事謹附考¶
¶
　　孫燧𫝊宸濠瞷燧圖已使人賂朝中幸臣去燧　(臣)章¶
宗瀛按宸濠致書兵部尚書陸完令急去孫燧燧上¶
書自劾乞休不報見通鑑紀事謹附考¶
¶
　　宋以方𫝊時華林大盗甫平　(臣)章宗瀛按正徳六年¶
華林賊陳福一攻破瑞州七年按察使王秩等討平¶
<pb:KR2a0038_WYG_462-4b>¶
之見通鑑紀事謹附考¶
¶
¶
¶
¶
¶
¶
　　明史卷二百八十九考證¶
¶

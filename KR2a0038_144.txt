# -*- mode: mandoku-view -*-
#+TITLE: 明史
#+DATE: 2019-03-29 20:49:15.326206
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 144
<pb:KR2a0038_WYG_144-1a>¶
　　欽定四庫全書¶
¶
　　明史卷一百三十¶
¶
　　大學士張廷玉等奉　勅修¶
¶
　　列傳第十六¶
¶
　　呉　良　　　　　　康茂才¶
¶
　　丁徳興　　　　　　耿炳文¶
¶
　　郭　英　　　　　　華雲龍¶
¶
　　韓　政　　　　　　仇　成¶
¶
<pb:KR2a0038_WYG_144-1b>¶
　　張　龍　　　　　　吳　復(周　武)¶
¶
　　胡　海　　　　　　張　赫¶
¶
　　華　高　　　　　　張　銓¶
¶
　　何　眞¶
¶
　　吳良定逺人初名國興賜名良雄偉剛直與弟禎俱以¶
勇略聞從太祖起濠梁並為帳前先鋒良能沒水偵探¶
禎毎易服為間諜禎别有傳良從取滁和戰采石克太¶
平下溧水溧陽定集慶功多又從徐達克鎮江下常州¶
<pb:KR2a0038_WYG_144-2a>¶
進鎮撫守丹陽與趙繼祖等取江隂張士誠兵據秦望¶
山良攻奪之遂克江隂即命為指揮使守之時士誠據¶
全吳跨淮東浙西兵食足江隂當其要衝枕大江扼南¶
北襟喉士誠數以金帛㗖將士窺釁太祖諭良曰江隂¶
我東南屏蔽汝約束士卒毋外交毋納逋逃毋貪小利¶
毋與爭鋒惟保境安民而已良奉命惟謹備禦修飭以¶
敗敵功進樞宻院判官士誠大舉兵來㓂艨艟蔽江其¶
將蘓同僉駐君山指畫進兵良遣弟禎出北門與戰而¶
<pb:KR2a0038_WYG_144-2b>¶
潛遣元帥王子明帥壯士馳出南門合撃大敗之俘斬¶
甚衆敵宵遁尋復冦常州良遣兵從間道殱其援兵扵¶
無鍚當是時太祖數自將爭江楚上流與陳友諒角大¶
軍屢出金陵空虚士誠不敢北出侵尺寸地以良在江¶
隂為屏蔽也良仁恕儉約聲色貨利無所好夜宿城樓¶
枕戈達旦訓將練兵常如㓂至暇則延儒生講論經史¶
新學宫立社學大開屯田均徭省賦在境十年封疆宴¶
然太祖常召良勞曰吳院判保障一方我無東顧憂功¶
<pb:KR2a0038_WYG_144-3a>¶
甚大車馬珠玉不足旌其勞命學士宋濂等為詩文美¶
之仍遣還鎮尋大𤼵兵取淮東克泰州士誠兵復出馬¶
䭾沙侵鎮江巨艦數百泝江而上良戒嚴以待太祖親¶
督大軍禦之士誠兵遁追至浮子門良出兵夾撃獲卒¶
二千太祖詣江隂勞軍周巡壁壘歎曰良今之吳起也¶
吳平加昭勇大將軍蘇州衛指揮使移鎮蘇州武備益¶
修軍民輯睦進都督僉事移守全州洪武三年進都督¶
同知封江隂侯食禄千五百石予世劵四年討靖州綏¶
<pb:KR2a0038_WYG_144-3b>¶
寜諸蠻五年廣西蠻叛副征南將軍鄧愈帥平章李伯¶
昇出靖州討之數月盡平左右兩江及五溪之地移兵¶
入銅鼓五開収潭溪開太平殱清洞崖山之衆扵銅闗¶
鐵寨諸蠻皆震慴内附粤西遂平八年督田鳯陽十二¶
年齊王封青州玉妃良女也遂命良往建王府十四年¶
卒扵青年五十八贈江國公諡襄烈子高嗣侯屢出山¶
西北平河南練兵從北征帥蕃軍討百夷二十八年有¶
罪調廣西從征趙宗夀燕師起高守遼東與楊文數出¶
<pb:KR2a0038_WYG_144-4a>¶
師攻永平燕王謀去高曰高雖怯差宻文勇而無謀去¶
高文無能為也乃遺二人書盛譽高極詆文故易其函¶
授之二人得書並以聞建文帝果疑高削爵徙廣西獨¶
文守遼東竟敗永樂初復召高鎮守大同上言備邊方¶
略八年帝北征班師高稱疾不朝被劾廢為庶人奪劵¶
洪熙元年帝見高名曰高往年多行無禮其謫戍海南¶
高已死徙其家會赦得釋宣徳十年子昇乞嗣不許¶
康茂才字夀卿蘄人通經史大義事母孝元末㓂亂䧟¶
<pb:KR2a0038_WYG_144-4b>¶
蘄結義兵保鄉里立功自長官累遷淮西宣慰司都元¶
帥太祖旣渡江將士家屬留和州時茂才移戍采石扼¶
江渡太祖遣兵數攻之茂才力守常遇春設伏殱其精¶
鋭茂才復立寨天寜洲又破之奔集慶太祖克集慶乃¶
帥所部兵降太祖釋之命統所部從征明年授秦淮翼¶
水軍元帥守龍灣取江隂馬䭾沙敗張士誠兵獲其樓¶
船從廖永安攻池州取樅楊太祖以軍興民失農業命¶
茂才為都水營田使仍兼帳前總制親兵左副指揮使¶
<pb:KR2a0038_WYG_144-5a>¶
陳友諒既䧟太平謀約張士誠合攻應天太祖欲其速¶
來破之知茂才與友諒有舊命遣僕持書紿為内應友¶
諒大喜問康公安在曰守江東木橋使歸太祖易橋以¶
石友諒至見橋愕然連呼老康莫應退至龍灣伏兵四¶
起茂才合諸將奪撃大破之太祖嘉茂才功賜賚甚厚¶
明年太祖親征友諒茂才以舟師從克安慶破江州友¶
諒西遁遂下蘄州興國漢陽沿流克黄梅寨取瑞昌敗¶
友諒八指揮降士卒二萬人遷帳前親兵副都指揮使¶
<pb:KR2a0038_WYG_144-5b>¶
攻左君弼廬州未下從援南昌戰彭蠡友諒敗死從征¶
武昌皆有功進金吾侍衛親軍都䕶從大將軍徐達再¶
攻廬州克之取江陵及湖南諸路改神武衛指揮使進¶
大都督府副使士誠攻江隂太祖自將撃之比至鎭江¶
士誠已焚瓜洲遁茂才追北至浮子門吳軍遮海口乗¶
潮來薄茂才力戰大敗之搗淮安馬邏巷抜其水寨淮¶
安平尋拔湖州進逼平江士誠遣鋭卒迎鬬大戰尹山¶
橋茂才持大㦸督戰盡覆敵衆與諸將合圍其城軍齊¶
<pb:KR2a0038_WYG_144-6a>¶
門平江下還取無鍚遷同知大都督府事兼太子右率¶
府使洪武元年從大將軍經畧中原取汴洛留守陜州¶
規運饋餉造浮橋渡師招徠絳解諸州扼潼闗秦兵不¶
敢東向茂才善撫綏民立石頌徳焉三年復從大將軍¶
征定西取興元還軍道卒追封蘄國公諡武康子鐸年¶
十歳入侍皇太子讀書大本堂以父功封蘄春侯食禄¶
一千五百石予世劵八年督民墾田鳯陽征辰州蠻平¶
施疉諸州從大將軍達北征又從征南將軍傅友徳征¶
<pb:KR2a0038_WYG_144-6b>¶
雲南克普定破華楚山諸砦卒扵軍年二十三追封蘄¶
國公諡忠愍子淵㓜未襲授散騎舍人已坐事革冠服¶
勒居山西遂不得嗣𢎞治末録茂才後為世襲千户¶
丁徳興定逺人歸太祖扵濠偉其狀貌以黒丁呼之從¶
取洪山寨以百騎破賊數千盡降其衆從克滁和敗青¶
山盜從渡江拔采石取太平分兵取溧水溧陽皆先登¶
從破曼濟哈雅水砦搗方山營禽陳兆先下集慶取鎮¶
江以功進管軍總管下金壇廣徳寜國從平常州擢左¶
<pb:KR2a0038_WYG_144-7a>¶
翼元帥寜國復叛從胡大海復之分兵下江隂取徽州¶
石埭池州樅陽攻江州移兵撃安慶所向皆㨗復援江¶
隂畧江西傍近州縣攻雙刀趙挫其鋒時徐達卲榮攻¶
宜興久不下太祖遣使謂曰宜興城西通太湖口士誠¶
餉道所由斷其餉則必破達乃遣徳興絶太湖口而幷¶
力急攻城遂拔論功授鳯翔衛指揮使陳友諒犯龍江¶
徳興軍扵石灰山力戰撃敗之遂從征友諒搗安慶克¶
九江援安豐敗吕珍走左君弼從戰鄱陽平武昌克廬¶
<pb:KR2a0038_WYG_144-7b>¶
州畧定湖南衡州諸郡又從大將軍収淮東征浙西敗¶
士誠兵扵舊館下湖州圍平江卒扵軍贈都指揮使洪¶
武元年追封濟國公列祀功臣廟子忠龍江衛指揮使¶
予世襲¶
¶
　　耿炳文濠人父君用從太祖渡江積功為管軍總管援¶
宜興與張士誠兵爭柵力戰死炳文襲職領其軍取廣¶
徳進攻長興敗士誠將趙打虎𫉬戰船三百餘艘禽其¶
守將李福安等遂克長興長興㩀太湖口陸通廣徳與¶
<pb:KR2a0038_WYG_144-8a>¶
宣歙接壤為江浙門户太祖既得其地大喜改為長安¶
州立永興翼元帥府以炳文為總兵都元帥守之温祥¶
卿者多智數避亂來歸炳文引入幕府畫守禦計甚悉¶
張士誠左丞潘元明元帥嚴再興帥師來爭炳文奮撃¶
大敗去久之士誠復遣司徒李伯昇帥衆十萬水陸進¶
攻城中兵七千太祖患之命陳徳華高費聚往援伯昇¶
夜刦營諸將皆潰炳文嬰城固守攻甚急隨方禦之不¶
解甲者月餘常遇春復帥援兵至伯昇棄營遁追斬五¶
<pb:KR2a0038_WYG_144-8b>¶
千餘人其明年改永興翼元帥府為永興衛親軍指揮¶
使司以炳文為使己而士誠大𤼵兵遣其弟士信復來¶
爭炳文又敗之𫉬其元帥宋興祖士信憤甚益兵圍城¶
炳文與費聚出戰又大敗之長興為士誠必爭地炳文¶
拒守凡十年以寡禦衆大小數十戰戰無不勝士誠迄¶
不得逞大軍伐士誠炳文將所部克湖州圍平江吳平¶
進大都督府僉事從征中原克山東沂嶧諸州下汴梁¶
徇河南扈駕北巡己又從常遇春取大同克晉冀從大¶
<pb:KR2a0038_WYG_144-9a>¶
將軍徐達征陜西走李思齊張思道即鎮其地浚涇陽¶
洪渠十萬餘丈民賴其利尋拜秦王左相都督僉事洪¶
武三年封長興侯食禄千五百石予世劵十四年從大¶
將軍出塞破元平章鼐爾布哈於北黄河十九年從潁¶
國公傅友徳征雲南討平曲靖蠻二十一年從永昌侯¶
藍玉北征至捕魚兒海二十五年帥兵平陜西徽州妖¶
人之亂三十年以征西將軍禽蜀寇高福興俘三千人¶
始炳文守長興功最高太祖榜列功臣以炳文附大將¶
<pb:KR2a0038_WYG_144-9b>¶
軍達為一等及洪武末年諸公侯且盡存者惟炳文及¶
武定侯郭英二人而炳文以元功宿將為朝廷所倚重¶
建文元年燕王兵起帝命炳文為大將軍帥副將軍李¶
堅寗忠北伐時年六十有五矣兵號三十萬至者惟十¶
三萬八月次眞定分營&KR0008;沱河南北都督徐凱軍河間¶
潘忠楊松駐鄭州先鋒九千人駐雄縣值中秋不設備¶
為燕王所襲九千人皆死忠等來援過月漾橋伏發水¶
中忠松俱被執不屈死鄚州䧟而炳文部將張保者降¶
<pb:KR2a0038_WYG_144-10a>¶
燕備告南軍虚實燕王縱保歸使張雄鄭敗狀謂北軍¶
且至扵是炳文移軍盡渡河並力當敵軍甫移燕兵驟¶
至循城蹴撃炳文軍不得成列敗入城爭門門塞蹈藉¶
死者不可數計燕兵遂圍城炳文衆尚十萬堅守不出¶
燕王知炳文老將未易下越三日解圍還而帝驟聞炳¶
文敗憂甚太常卿黄子澄遂薦李景隆為大將軍乗傳¶
代炳文比至軍燕師已先一日去炳文歸景隆代將竟¶
至扵敗燕王稱帝之明年刑部尚書鄭賜都御史陳瑛¶
<pb:KR2a0038_WYG_144-10b>¶
劾炳文衣服器皿有龍鳯飾玉帯用紅鞓僣妄不道炳¶
文懼自殺子璿前軍都統僉事尚懿文太子長女江都¶
公主炳文北伐璿嘗勸直搗北平炳文受代歸不復用¶
璿憤甚永樂初杜門稱疾坐罪死璿弟瓛後軍都督僉¶
事與江隂侯吳高都指揮楊文帥遼東兵圍永平不克¶
退保山海闗高被間徙廣西文守遼東瓛數請攻永平¶
以動北平文不聽後與弟尚寳司卿瑄皆坐罪死¶
郭英鞏昌侯興弟也年十八與興同事太祖親信令值¶
<pb:KR2a0038_WYG_144-11a>¶
宿帳中呼為郭四從克滁和采石太平征陳友諒戰鄱¶
陽湖皆與有功從征武昌陳氏驍將陳同僉持槊突入¶
太祖呼英殺之衣以戰袍攻岳州敗其援兵還克廬州¶
襄陽授驍騎衛千户克淮安濠州安豐進指揮僉事從¶
徐達定中原又從常遇春攻太原走庫庫下興州大同¶
至沙淨州渡河取西安鳯翔鞏昌慶陽追敗賀宗哲扵¶
亂山遷本衛指揮副使進克定西討察罕諾爾克登寜¶
州斬首二千級進河南都指揮使時英女弟為寜妃英¶
<pb:KR2a0038_WYG_144-11b>¶
將赴鎮命妃餞英扵第賜白金二十罌廐馬三十匹在¶
鎮綏輯流亡申明約束境内大治九年移鎮北平十三¶
年召還進前軍都督府僉事十四年從潁川侯傅友徳¶
征雲南與陳桓胡海分道進攻赤水河路久雨河水暴¶
漲英斬木為筏乘夜濟比曉抵賊營賊大驚潰禽烏撒¶
幷阿容等攻克曲靖陸凉越州闗索嶺椅子寨降大理¶
金齒廣南平諸山寨十六年復從友徳平䝉化鄧川濟¶
金沙取北勝麗江前後斬首一萬三千餘級生禽二千¶
<pb:KR2a0038_WYG_144-12a>¶
餘人収精甲數萬船千餘艘十七年論平雲南功封武¶
定侯食禄二千五百石予世劵十八年加靖海將軍鎮¶
守遼東二十年從大將軍馮勝出金山納克楚降進征¶
虜右副將軍從藍玉至捕魚兒海師還賞賚甚厚遣還¶
鄉明年召入京命典禁兵三十年副征西將軍耿炳文¶
備邊陜西平沔縣賊高福興及還御史裴承祖劾英私¶
養家奴百五十餘人又擅殺男女五人帝弗問僉都御¶
史張春等執奏不已乃命戚里大臣議其罪議上竟宥¶
<pb:KR2a0038_WYG_144-12b>¶
之建文時從耿炳文李景隆伐燕無功燕王即位罷歸¶
第永樂元年卒年六十七贈榮國公諡威襄英孝友通¶
書史行師有紀律以忠謹見親扵太祖又以寜妃故恩¶
寵尤渥諸功臣莫敢望焉子十二人鎮尚永嘉公主銘¶
遼府典寳鏞中軍右都督女九人二為遼郢王妃女孫¶
為仁宗貴妃銘出也以故銘子玹得嗣侯宣徳中玹署¶
宗人府事奪河間民田廬又奪天津屯田千畆罪其奴¶
而宥玹英宗初永嘉公主乞以其子珍嗣侯珍英嫡孫¶
<pb:KR2a0038_WYG_144-13a>¶
也授錦衣衛指揮僉事玹卒子聰與珍爭嗣遂並停襲¶
亦授聰如珍官天順元年珍子昌以詔恩得襲聰爭之¶
不得昌卒子良當嗣聰又言良非昌子復停嗣授指揮¶
僉事以屢乞嗣下獄尋釋復官既而郭宗人共乞擇英¶
孫一人嗣英爵廷臣皆言良本英嫡孫宜嗣侯詔可正¶
徳初卒子勛嗣勛桀黠有智數頗渉書史正徳中鎭兩¶
廣入掌三千營世宗初掌團營大禮議起勛知上意首¶
右張璁世宗大愛幸之勛怙寵頗驕恣大學士楊一清¶
<pb:KR2a0038_WYG_144-13b>¶
惡之因其賕請事覺罷營務奪保傅官階一清罷仍總¶
五軍營董四郊興造明年督團營十八年兼領後府從¶
幸承天請以五世祖英侑享太廟廷臣持不可侍郎唐¶
胄爭尤力帝不聽英竟得侑享其明年獻皇稱宗入太¶
廟進勛翊國公加太師先是妖人李福達自言能化藥¶
物為金銀勛與相暱福達敗力持其獄廷臣多得罪者¶
至是復進方士段朝用云以其所化金銀為飲食器可¶
不死帝益以為忠給事中戚賢劾勛擅作威福網利虐¶
<pb:KR2a0038_WYG_144-14a>¶
民諸事李鳯來等復以為言下有司勘勛京師店舍多¶
至千餘區副都御史胡守中又劾勛以族叔郭憲理刑¶
東厰肆虐無辜帝置勿治㑹帝用言官言給勛敕與兵¶
部尚書王廷相遂安伯陳譓同清軍役勑具勛不領言¶
官劾其作威植黨勛疏辯有何必更勞賜敕語帝乃大¶
怒責其强悖無人臣禮於是給事中高時盡發勛奸利¶
事且言交通張延齡帝益怒下勛錦衣獄二十年九月¶
也尋諭鎮撫司勿加刑訊奏上當勛死罪帝令法司覆¶
<pb:KR2a0038_WYG_144-14b>¶
勘而給事中劉大直復勘勛亂政十二罪請併治法司¶
乃盡實諸疏中罪狀當勛罪絞帝令詳議法司更當勛¶
不軌罪斬沒入妻孥田宅奏上留中不下帝意欲寛勛¶
屢示意指而廷臣惡勛甚謬為不喻者更坐勛重辟明¶
年考察言官特㫖貶高時二級以風廷臣廷臣終莫為¶
勛請其冬勛死獄中帝憐之責法司淹繋褫刑部尚書¶
吳山職侍郎都御史以下鐫降有差而免勛籍沒僅奪¶
誥劵而已自明興以來勲臣不與政事惟勛以挾恩寵¶
<pb:KR2a0038_WYG_144-15a>¶
擅朝權恣為姦慝致敗勛死數年其子守乾嗣侯傳至¶
曾孫培民崇禎末死於賊¶
¶
　　華雲龍定逺人聚衆居韭山太祖起兵來歸從克滁和¶
為千夫長從渡江破采石水寨及方山營下集慶路生¶
禽元將得兵萬人克鎮江遷總管攻拔廣徳戰舊館禽¶
湯元帥進右副元帥龍江之役雲龍伏石灰山接戰殺¶
傷相當雲龍躍馬大呼擣其中堅遂大敗友諒兵乘勝¶
復太平從下九江南昌分兵攻下瑞州臨江吉安從援¶
<pb:KR2a0038_WYG_144-15b>¶
安豐戰彭蠡平武昌累功至豹韜衛指揮使從徐達帥¶
兵取高郵進克淮安遂命守之改淮安衛指揮使尋攻¶
嘉興降吳將宋興圍平江軍扵胥門從大軍北征徇下¶
山東郡縣與徐達會師通州進克元都擢大都督府僉¶
事總六衛兵留守兼北平行省參知政事踰年克雲州¶
獲元平章哈喇哈達右丞哈哈進都督同知兼燕王左¶
相洪武三年冬論功封淮安侯禄一千五百石予世劵¶
雲龍上言北平邊塞東自永平薊州西至灰嶺下隘口¶
<pb:KR2a0038_WYG_144-16a>¶
一百二十一相去可二千二百里其王平口至官坐嶺¶
隘口九相去五百餘里俱衝要宜設兵紫荆闗及蘆花¶
山嶺尤要害宜設千户守禦所又言前大兵克永平留¶
故元八翼軍士千六百人屯田人月支糧五斗所得不¶
償費宜入燕山諸衛補伍操練俱從之行邊至雲州襲¶
元平章僧嘉努營於英圖突入其帳禽之盡俘其衆至¶
上都大石崖攻克劉學士諸寨魯爾國公奔漠北自是¶
無内犯者威名大著建燕邸増築北平城皆其經畫洪¶
<pb:KR2a0038_WYG_144-16b>¶
武七年有言雲龍據元相托克托第僭用故元宫中物¶
召還命何文輝往代未至京道卒子中襲李文忠之卒¶
也中侍疾進藥坐貶死二十三年追論中胡黨爵除¶
韓政睢人嘗為義兵元帥帥衆歸太祖授江淮行省平¶
章政事李濟據濠州名為張士誠守實觀望太祖使右¶
相國李善長以書招之不報太祖歎曰濠吾家也濟如¶
此我有國無家可乎乃命政帥指揮顧時以雲梯礟石¶
四面攻濠濟度不能支始出降政歸濟於應天太祖大¶
<pb:KR2a0038_WYG_144-17a>¶
悦以時守濠州政從徐達攻安豐扼其四門潛穴城東¶
龍尾壩入其城二十餘丈城壊遂破之元將鍚都珠占¶
左君弼皆走追奔四十餘里禽鍚都俄而珠占來援與¶
戰城南門再破走之淮東西悉平已從大軍平吳又從¶
北伐降梁城守將盧斌分兵扼黄河斷山東援軍遂取¶
益都濟寜濟南皆有功克東平功尤多改山東行省平¶
章政事以師會大將軍於臨清檄政守東昌既下大都¶
命政分兵守廣平政遂諭降白土諸寨移守彰徳下蟻¶
<pb:KR2a0038_WYG_144-17b>¶
尖寨蟻尖者在林慮西北二十里為元右丞吳庸王居¶
義小蘇爾所據大將軍之北伐也遣將士收復諸山寨¶
降者相繼蟻尖獨恃險不下至是兵逼之庸誘殺居義¶
及小蘇爾以降得士卒萬餘人尋調征陜西還兵守禦¶
河北洪武三年封東平侯祿千五百石予世劵移鎮山¶
東未幾復移河北招撫流民復業甚衆從左副將軍李¶
文忠擣應昌至臚朐河文忠深入令政守輜重還命巡¶
河南陜西再從信國公湯和練兵於臨清十一年二月¶
<pb:KR2a0038_WYG_144-18a>¶
卒帝親臨其䘮追封鄆國公子勲襲二十六年坐藍黨¶
誅爵除¶
¶
　　仇成含山人初從軍充萬户屢遷至秦淮翼副元帥太¶
祖攻安慶敵固守不戰廖永忠張志雄破其水寨成以¶
陸兵乗之遂克安慶初元左丞余闕守安慶陳友諒將¶
趙普勝䧟之友諒既殺普勝元帥余某者襲取之張定¶
邉復來犯余帥走死至是以成為横海指揮同知守其¶
地時左君弼據廬州羅友賢以池州叛無為知州董曽¶
<pb:KR2a0038_WYG_144-18b>¶
䧟死四面皆賊境成撫集軍民守禦嚴宻漢兵不敢東¶
下從征鄱陽殱敵涇江口功最征平江敗張士誠兵扵¶
城西南洪武三年僉大都督府事鎮遼東久之以屯戍¶
無功降永昌衛指揮使尋復官十二年論藍玉等征西¶
功當封帝念成舊勲先封為安慶侯歳禄二千石二十¶
年充征南副將軍討平容美諸峒復從大軍征雲南功¶
多予世劵加禄五百石二十一年七月有疾賜内醖手¶
詔存問卒贈睆國公諡莊襄子正襲爵¶
¶
<pb:KR2a0038_WYG_144-19a>¶
　　張龍濠人從渡江定常州寜國婺州皆有功從征江州¶
為都先鋒平武昌授花槍所千户從平淮東守禦海安¶
與張士誠將戰於海口禽彭元帥俘其卒數百進攻通¶
州撃斬賊將擢威武衛指揮僉事從平山東河南大兵¶
克潼闗以龍為副留守洪武三年調守鳯翔改鳯翔衛¶
指揮賀宗哲悉衆圍城龍固守宗哲攻北門龍出兵摶¶
戰矢傷右脇不為動遂大敗之進克鳯州禽李參政等¶
二十餘人大將軍達入沔州遣龍别將一軍由鳯翔入¶
<pb:KR2a0038_WYG_144-19b>¶
連雲棧攻興元降其守將劉思忠蜀將吳友仁來犯龍¶
撃却之友仁復悉兵薄城大治攻具龍從北門突出繞¶
友仁軍後敵盡棄甲仗走自是不復窺興元召僉大都¶
督府事十一年副李文忠征西番洮州論功封鳯翔侯¶
祿二千石世指揮使復從傅友徳征雲南鎮七星闗破¶
大理鶴慶平諸洞蠻加禄五百石子世劵二十年從馮¶
勝出金山䧏納克楚明年勝調降軍征雲南次常徳叛¶
去龍追至重慶収捕之二十三年春同延安侯唐勝宗¶
<pb:KR2a0038_WYG_144-20a>¶
督屯田於平越鎮逺貴州議置龍里衛都勻亂佐藍玉¶
討平之以老疾請吿三十年卒子麟尚福清公主授駙¶
馬都尉孫傑侍公主京師永樂初失侯傑子嗣宣徳十¶
年援詔恩乞嗣吏部言龍侯不嗣者四十年不許¶
吳復字伯起合肥人少負勇畧元末集衆保鄉里歸太¶
祖於濠從克泗滁和采石太平累官萬户從破曼濟哈¶
雅水寨定集慶從徐達攻鎭江斬元平章鼎鼎下丹陽¶
金壇克常州進統軍元帥徇江隂無錫還守常州張士¶
<pb:KR2a0038_WYG_144-20b>¶
誠兵奄至力戰敗之追奔至長興連敗之於高橋太湖¶
及忠節門士誠奪氣從援安豐平武昌從徐達克廬州¶
下漢沔荆諸郡縣授鎮武衛指揮同知守沔陽從常遇¶
春下襄陽别將破安陸禽元同僉任亮遂守之克汝州¶
魯山洪武元年授懐逺將軍安陸衛指揮使悉平鄖均¶
房竹諸山寨之不附者三年從大將軍征陜西敗庫庫¶
禽其將又敗庫庫扵秦州征土番克和州援漢中拔南¶
鄭明年從傅友徳平蜀又明年從鄧愈平九溪辰州諸¶
<pb:KR2a0038_WYG_144-21a>¶
蠻克四十八洞還守安陸七年進大都督府僉事巡北¶
平還授世襲指揮使十一年從沐英再征西番禽三副¶
使遂得納鄰七站之地明年師還論功封安陸侯食禄¶
二千石十四年從傅友徳征雲南克普定城水西充總¶
兵官𠞰捕諸蠻遂由闗索嶺開箐道取廣西十六年克¶
墨定苗至吉剌堡築安莊新城平七百房諸寨斬獲萬¶
計轉餉盤江是年十月金瘡𤼵卒於普定追封黔國公¶
諡威毅加禄五百石予世劵復臨陣奮𤼵衝犯矢石體¶
<pb:KR2a0038_WYG_144-21b>¶
無完膚平居恂恂口不言征伐事在普定買妾楊氏年¶
十七復死視殮畢沐浴更衣自經死封貞烈淑人子傑¶
嗣屢出山陜河南北平練兵從征二十八年有罪從征¶
龍州建功自贖建文中帥師援眞定戰白溝河失律謫¶
南寜衛指揮使永樂元年子璟乞嗣正徳間再三乞皆¶
不許𢎞治六年璟孫鐸援詔乞嗣亦不許十八年録復¶
子孫世職千户初與復以征西番功侯者又有周武武¶
開州人從定江東滅漢收淮東平呉積功為指揮僉事¶
<pb:KR2a0038_WYG_144-22a>¶
從定中原進都督僉事洪武十一年以參將從沐英討¶
西番朶甘以功封雄武侯禄二千五百石世指揮使出¶
理河南軍務巡撫北邊二十三年卒贈汝國公諡勇襄¶
胡海字海洋定逺人嘗入土豪赤塘王總管營自拔來¶
歸授百户從敗元將賈魯兵克泗滁進萬户從渡江拔¶
曼濟哈雅水寨破陳額森兵從取集慶鎮江敗元將謝¶
國璽於寜國選充先鋒從大軍圍湖州墮其東南門月¶
城從攻宜興下婺州鏖戰紹興生得賊四百餘人進都¶
<pb:KR2a0038_WYG_144-22b>¶
先鋒又從戰龍江克安慶與漢人相持八戰皆大㨗遂¶
入江州從徐達攻廬州皆有功海驍勇屢戰屢傷手足¶
胸腹間金痍皆遍而鬬益力士卒從之者無不激勵自¶
効太祖壯之授花槍上千户復從大軍克荆澧衡潭擢¶
寳慶衛指揮僉事遷指揮使命鎮益陽從平章楊璟征¶
湖南廣西未下郡縣由祁陽進圍永州與守兵戰於東¶
鄉橋生得千萬户四人以夜半先登拔之抵靖江戰南¶
門生得萬户二人夜四皷自北門八角亭先登功最命¶
<pb:KR2a0038_WYG_144-23a>¶
為左副總兵剿平左江上思蠻調征蜀克龍伏隘天門¶
山及温湯闗予世襲指揮使仍鎭益陽武岡靖州五開¶
諸苗蠻先後作亂悉捕誅首亂而撫其餘衆遷都督僉¶
事十四年從征雲南由永寜趨烏撒進克可渡河與副¶
將軍沐英會師攻大理敵悉衆扼上下闗定逺侯王弼¶
自洱水東趨上闗英帥大軍趨下闗而遣海以夜四皷¶
取石門間道渡河繞㸃蒼山後攀大樹縁崖而上立旂¶
幟英士卒望見皆踴躍大呼敵衆驚擾英遂斬闗入海¶
<pb:KR2a0038_WYG_144-23b>¶
亦麾山上軍馳下前後夾攻敵悉潰走十七年論功封¶
東川侯禄二千五百石予世劵踰三年以左參將從征¶
金山又二年以征南將軍討平澧州九溪諸蠻寇師還¶
乞歸鄉里厚賚金帛以行二十四年七月病疽卒年六¶
十三長子斌龍虎衛指揮使從征雲南過曲靖猝遇寇¶
中飛矢卒贈都督同知次玉坐藍黨死次觀尚南康公¶
主為駙馬都尉未嗣卒宣徳中公主乞以子忠嗣詔授¶
孝陵衛指揮僉事予世襲¶
¶
<pb:KR2a0038_WYG_144-24a>¶
　　張赫臨淮人江淮大亂圑義兵以捍鄉里嘉山繆把頭¶
招之不往開太祖起帥衆來附授千户以功進萬户從¶
渡江所至攻伐皆預以功擢常春翼元帥守禦常州尋¶
從戰鄱陽攻武昌已又從大將軍伐張士誠進圍平江¶
諸將分門而軍赫軍閶門士誠屢出兵突戰屢挫其鋒¶
又從大軍克慶元并下温台洪武元年擢福州衛都指¶
揮副使進本衛同知復命署都指揮使司事是時倭冦¶
出沒海島中乗間輒傳岸剽掠沿海居民患苦之帝數¶
<pb:KR2a0038_WYG_144-24b>¶
遣使齎詔書諭日本國王又數絶日本貢使然竟不得¶
倭人要領赫在海上久所捕倭不可勝計最後追㓂至¶
琉球大洋與戰禽其魁十八人斬首數十級𫉬倭船十¶
餘艘収弓刀器械無算帝偉赫功命掌都指揮印尋調¶
興化衛召還擢大都督府僉事㑹遼東漕運艱軍食後¶
期帝深以為慮以赫習海道命督海運事久之封航海¶
侯食禄二千石予世劵前後往來遼東十二年凡督十¶
運勞勩備至軍中頼以無乏病卒追封恩國公諡莊簡¶
<pb:KR2a0038_WYG_144-25a>¶
子榮從征雲南有功為水軍右衛指揮使孫鑑福建都¶
指揮使永樂中留鎭交阯¶
¶
　　華高和州人與俞通海等以巢湖水師來附從克太平¶
授總管從破采石方山兵下集慶鎮江遷秦淮翼元帥¶
與鄧愈徇廣徳守將嚴兵城下高以數騎挑戰元兵堅¶
壁不動高衝撃大破之遂取其城得兵萬人糧數千斛¶
從平常州進僉行樞宻院事副俞通海撃破趙普勝柵¶
江營再敗陳友諒援長興克武昌授湖廣行省左丞帥¶
<pb:KR2a0038_WYG_144-25b>¶
舟師從克淮東収浙西進行省平章政事洪武三年封¶
廣徳侯歲禄六百石高性怯且無子請得宿衛有所征¶
討輙稱疾不行令練水師復以不習辭帝以故舊優容¶
之時諸勛臣多出行邉惟高不遣最後繕廣東邉海城¶
堡高請行帝曰卿復自力甚善四年四月事竣至瓊州¶
卒初有言高殖利者故歲禄獨薄至是貧不能葬帝憐¶
之命補支祿三百石以無子納誥劵墓中贈巢國公諡¶
武莊授從子岳指揮僉事¶
¶
<pb:KR2a0038_WYG_144-26a>¶
　　張銓定逺人從取太平定積慶鎮江常州婺州擣江州¶
戰鄱陽湖取鄂渚収淮東平吳累功為指揮僉事從取¶
中原燕晉秦蜀進都督僉事使建齊王府事竣副江夏¶
侯周徳興征五溪蠻己而水盡源通塔平散毛諸洞酋¶
作亂復副徳興討平之從征雲南由永寜克烏撒久之¶
復從傅友徳平烏撒及曲靖普定龍海孟定諸蠻洪武¶
二十三年封永定侯食禄千五百石世指揮使¶
¶
　　何眞字邦佐東莞人少英偉好書劍元至正初為河源¶
<pb:KR2a0038_WYG_144-26b>¶
縣務副使轉淡水塲管勾棄官歸元末盗起眞聚衆保¶
鄉里十四年縣人王成陳仲玉作亂眞赴告元帥府帥¶
受賂反捕眞逃居坭岡舉兵攻成不克久之惠州人王¶
仲剛與叛將黄常據惠眞撃走常殺仲剛以功授惠陽¶
路同知廣東都元帥守惠州海㓂趙宗愚䧟廣州眞以¶
兵破走之復其城擢廣東分省參政尋擢右丞贛州熊¶
天瑞引舟師數萬欲圖眞眞迎之胥江天大雷雨折天¶
瑞舟檣撃走之廣人頼以完先是眞再攻成誅仲玉而¶
<pb:KR2a0038_WYG_144-27a>¶
成卒固守二十六年復圍成募禽成者予鈔十千成奴¶
縛成以出眞予之鈔命具湯鑊趨烹奴號扵衆曰奴叛¶
主者視此縁海叛者皆䧏時中原大亂嶺表隔絶有勸¶
眞效尉佗故事者不聽屢遣使由海道貢方物於朝累¶
進資徳大夫行省左丞洪武元年太祖命廖永忠為征¶
南將軍帥舟師取廣東永忠至福州以書諭眞遂航海¶
趨潮州師既至眞遣都事劉克佐詣軍門上印章籍所¶
部郡縣户口兵糧奉表以降永忠聞於朝賜詔褒眞曰¶
<pb:KR2a0038_WYG_144-27b>¶
朕惟古之豪傑保境安民以待有徳若竇融李勣之屬¶
擁兵據險角立羣雄間非眞主不屈此漢唐名臣扵今¶
未見爾眞連數郡之衆乃不煩一兵保境來歸雖竇李¶
奚讓焉永忠抵東莞眞帥官屬迎勞遂奉詔入朝擢江¶
西行省參知政事且諭之日天下分爭所謂豪傑有三¶
易亂為治者上也保民達變知所歸者次也負固偷安¶
身死不悔斯其下矣卿輸誠納土不逆顔行可謂識時¶
務者眞頓首謝在官頗著聲望尤喜儒術讀書綴文已¶
<pb:KR2a0038_WYG_144-28a>¶
轉山東參政四年命還廣東收集舊卒事竣仍莅山東¶
九年致仕大軍征雲南命眞偕其子兵馬指揮貴往規¶
畫軍餉置郵驛遷山西右布政使再與貴勾軍廣東擢¶
貴鎮南衛指揮僉事尋命眞為浙江布政使改湖廣二¶
十年復致仕封東莞伯禄一千五百石予世劵卒子榮¶
嗣與弟貴及尚寳司丞宏皆坐藍黨死眞弟廸疑祸及¶
已遂作亂撃殺南海官軍三百餘人遁入海島廣東都¶
司發兵討禽之伏誅¶
¶
<pb:KR2a0038_WYG_144-28b>¶
　　贊曰陳友諒之克太平也其鋒甚鋭㣲茂才則金陵之¶
安危未可知矣吳良守江隂耿炳文守長興而吳人不¶
得肆其志締造之基其力為多至若華雲龍張赫吳復¶
胡海之屬或威著邊疆或功存海運搴旗䧟陣所向皆¶
摧撥之前代功臣何多讓焉而又皆能保守祿位以恩¶
禮令終斯其尤足嘉美者歟¶
¶
　　明史卷一百三十¶
¶

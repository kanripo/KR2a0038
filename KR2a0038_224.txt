# -*- mode: mandoku-view -*-
#+TITLE: 明史
#+DATE: 2019-03-29 20:49:16.422145
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 224
<pb:KR2a0038_WYG_224-1a>¶
　　欽定四庫全書¶
¶
　　明史卷一百七十考證¶
¶
　　于謙傳出按江西雪寃囚數百　(臣)章宗&KR1589;按謙按江¶
西時藩府以和買為市㕓害懲治之無所避見獻徴¶
録傳未載謹識¶
¶
　　于謙傳巡撫河南山西　(臣)章宗&KR1589;按謙為巡撫在宣¶
徳五年九月維時同被命者尚有周忱趙新趙倫吳¶
政曹宏五人謙最少甫三十三嵗見明實録謹附考¶
¶
<pb:KR2a0038_WYG_224-1b>¶
　　于謙傳宣徳六年疏言今河南山西積穀　(臣)章宗&KR1589;¶
按明實録謙以正統六年三月下獄五月釋為大理¶
寺少卿未幾復以吏民之請仍出巡撫此䖏流通河¶
南山西積穀乃宣徳六年事刻本誤作正統依次類¶
叙轉似下獄在正統六年後與實録不符正統當係¶
宣徳之訛謹據改¶
¶
　　于謙傳正統六年入朝時太監王振方用事適有御史¶
姓名類謙者嘗忤振因謙疏薦參政王來孫原貞自¶
<pb:KR2a0038_WYG_224-2a>¶
代通政使李錫阿振指劾謙以乆不遷怨望擅舉人¶
自代下法司論死繋獄　(臣)章宗&KR1589;按三楊本傳士¶
竒以正統九年卒溥以十一年卒非先卒於正統五¶
年謙之入朝被䧟在六年則不得云三楊已前卒也¶
考傳内前標正統係宣徳之誤已為訂改此處應添¶
正統紀年則下文所云十三年以兵部左侍郎召方¶
有根謹擬改及是三楊已前卒句作正統六年入朝¶
而改次行謙入朝三字作因謙疏薦云云叙事較明¶
<pb:KR2a0038_WYG_224-2b>¶
於字數亦合謹識¶
¶
　　于謙傳額森弟博囉平章茂諾海中礟死　(臣)章宗&KR1589;¶
按是役謙先已遣諜探知英宗駐駕地距營逺故以¶
火礟擊額森營死者數千人見明張珝琬琰録謹附¶
識¶
¶
　　于謙傳額森多所要挾以喜寧為謀主上皇乃紿寧至¶
邉宻敕擒之謙又計授王偉誘誅間者小田兒　(臣)¶
章宗&KR1589;按識大録大事記載喜寧與袁彬俱從英宗¶
<pb:KR2a0038_WYG_224-3a>¶
至北寧乃為額森謀告以中國虚實又因袁彬忠勤¶
說額森誅之英宗乃與彬謀偽告額森以令寧赴邊¶
索餉而置書寧從人衣中邊將得書遂擒寧是喜寧¶
之擒實出英宗與謙無預也擬改謙令宻二句作上¶
皇乃紿寜至邊宻敕擒之下接謙又計授王偉云云¶
以訂傳誤刪去前一行講字即符字數謹識¶
¶
　　于謙傳㑹額森與托克托布哈搆怨　(臣)章宗&KR1589;按外¶
國傳額森姊為托克托布哈妻額森欲立其姊子托¶
<pb:KR2a0038_WYG_224-3b>¶
克托布哈不従遂治兵相攻此傳云額森與托克托¶
布哈搆語意未足搆字下似脱怨字謹按文義增入¶
搆字下增怨字又托克托布哈校原板多一字擬刪¶
二行大字四行而字以符匀刻¶
¶
¶
¶
　　明史卷一百七十考證¶
¶

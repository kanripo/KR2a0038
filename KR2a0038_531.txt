# -*- mode: mandoku-view -*-
#+TITLE: 明史
#+DATE: 2019-03-29 20:49:20.959962
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 531
<pb:KR2a0038_WYG_531-1a>¶
　　欽定四庫全書¶
¶
　　明史卷三百二十四考證¶
¶
　　占城傳至徳後改號曰環王　(臣)章宗瀛按新唐書至¶
徳後改號環王目錄中亦作環王則竟以環王為國¶
號矣此處脱去一字謹據増入¶
¶
　　占城傳十二年貢使至都　(臣)章宗瀛按八年上¶
以占城與𤓰哇諸國貢使毎至中國為商多行譎詐¶
詔禁阻之見麗從簡殊域周咨録謹附考¶
¶
<pb:KR2a0038_WYG_531-1b>¶
　　占城傳四年貢白象方物復告安南之難　(臣)章宗瀛¶
按四年勅廣東都指揮司選精兵六百由海道往占¶
城㑹兵伐安南又遣中官馬彬賫敕賜鍍金銀印及¶
金銀文綺等物占城既出兵又遣中官王貴通往勞¶
賜鈔幣見明實錄及殊域周咨錄謹附考¶
¶
　　占城傳乃遣給事中舒曈　舊本舒曈誤管&KR0008;　(臣)章¶
宗瀛按殊域周咨錄正使給事中舒某失其名獻徴¶
録呉恵傳云偕給事中餘姚舒某則傳所云管&KR0008;者¶
<pb:KR2a0038_WYG_531-2a>¶
誤也題名錄宣徳八年進士舒曈為餘姚人與獻徴¶
錄所云餘姚舒某其地其名確然相合而字書並無¶
曈字應為曈字之誤謹據改¶
¶
　　占城傳臣時年㓜懦弱遜位於摩訶賁該　(臣)章宗瀛¶
按貴来為占巴的賴之姪賁該為占巴的賴之姪則¶
貴来不應以賁該為舅氏傳内自相矛盾今占城世¶
次他書並無確據擬刪去二字并酌添以符勻刻¶
¶
　　占城傳命給事中黄汝霖行人劉恕封王弟槃羅茶全¶
<pb:KR2a0038_WYG_531-2b>¶
為王　(臣)章宗瀛按殊域周咨錄天順中命給事江¶
彤行人劉寅之封槃羅茶全為王與此互異謹附考¶
¶
　　占城傳東至海南至真臘　(臣)章宗䑉按宋史占城國¶
東至海西至雲南南至真臘北至驩州其地東西七¶
百里南北三千里所統大小州三十八與此不同謹¶
附考¶
¶
　　占城傳正徳五年沙古卜洛遣叔父沙係把麻入貢¶
(臣)章宗瀛按五年為正徳紀元𫝊中遞敘而下脱去¶
<pb:KR2a0038_WYG_531-3a>¶
正徳二字於義不明謹増入¶
¶
　　占城傳命給事中李貫行人劉文瑞往　(臣)章宗瀛按¶
劉文瑞為正徳辛未進士係廣東新㑹人占城使還¶
擢刑科給事舊文誤廷謹據殊域周咨錄及題名錄¶
改¶
¶
　　暹羅傳中牛榮縱家人私市　(臣)章宗瀛按牛榮與¶
家人蔣義黄麟私自收買装至南京又復匿税為南¶
刑部尚書趙鑑查追入官蘓木三十九萬九千五百¶
<pb:KR2a0038_WYG_531-3b>¶
八十九斤胡椒一萬一千七百四十五斤榮又夤縁¶
内璫中㫖給還原主刑部尚書林俊疏争乃詔仍舊¶
入官見嚴從簡周咨錄謹附考¶
¶
　　暹羅傳大風子及撒哈剌西洋諸布　(臣)章宗瀛按周¶
逹觀真臘記大風子乃樹之子本草云以治大風舊¶
本風誤楓謹據本草綱目及周咨錄改¶
¶
　　瓜哇傳洪武二年太祖遣使以即位詔諭其國　(臣)章¶
宗瀛按洪武二年遣行人吴用顔宗魯詔諭其國見¶
<pb:KR2a0038_WYG_531-4a>¶
嚴從簡周咨錄謹附考¶
¶
　　瓜哇傳前中官尹慶　(臣)章宗瀛按蘓門答剌傳中官¶
尹慶使瓜哇成祖時出使中官並無呉慶𫝊葢因上¶
呉賓而誤也謹據改¶
¶
　　蘓吉丹傳蘓吉丹瓜哇屬國　(臣)章宗瀛按蘓吉丹有¶
王百餘嵗能知吉㓙見識大錄謹附考¶
¶
　　三佛齋傳由是商旋於遏　(臣)章宗瀛按瓜哇既殺使¶
臣三佛齋亦誘中國他使覊留不遣三佛齋扼諸蕃¶
<pb:KR2a0038_WYG_531-4b>¶
咽喉商舶不入其境輒出舟與之戰故其地為商舶¶
所湊而天朝之欲往海外者亦所必經自使臣被覊¶
行者恐誅而道以不通番商遂絶見識大錄謹附考¶
¶
　　三佛齊傳成祖以行人譚勝受與道明同邑　(臣)章宗¶
瀛按勝受為臨桂縣丞以政最召為監察御史降行¶
人奉使還上以其能稱使擢浙江按察使見周咨錄¶
謹附考¶
¶
　　三佛齊傳其上曰詹卑猶國君也　(臣)章宗瀛按¶
<pb:KR2a0038_WYG_531-5a>¶
王號詹卑其人多姓蒲見續文獻通考謹附考¶
¶
¶
¶
¶
¶
¶
¶
<pb:KR2a0038_WYG_531-5b>¶
¶
¶
¶
¶
¶
¶
¶
　　明史卷三百二十四考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:18.703952
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 382
<pb:KR2a0038_WYG_382-1a>¶
　　欽定四庫全書¶
¶
　　明史卷二百四十九考證¶
¶
　　朱燮元傳龍䒭遂反殺可求及叅政孫好古總兵官黄¶
守魁䓁　(臣)方煒按是時與可求䓁同遇害者為恭¶
政駱日升李繼周知府章文炳同知王世科熊嗣先¶
推官王三宅總兵王守忠恭將萬金王登爵䓁見明¶
紀事本末傳未詳載謹附識¶
¶
　　朱燮元傳女土官秦良玉軍敗賊牛頭鎮復新都　(臣)¶
<pb:KR2a0038_WYG_382-1b>¶
方煒按是年十一月良玉先遣其弟民屏姪翼明發¶
兵四千倍道潜度重慶營南坪闗而自統精兵六千¶
趨城都見明紀事本末謹附識¶
¶
　　朱燮元傳監軍僉事戴君恩令守偹金富亷攻斬賊將¶
張彤樊龍亦戰死　(臣)方煒按土司傳及明紀事本末¶
燮元是時以計擒樊龍殺之張彤亦為亂兵所殺生¶
禽龍子友邦及其黨張國用䒭三十餘人遂復重慶¶
與此所載互異謹附識¶
¶
<pb:KR2a0038_WYG_382-2a>¶
　　朱燮元傳安氏世有水西宣慰使安位方幼邦産以故¶
得倡亂　(臣)方煒按邦彦位之叔父也素懐異志與¶
崇明合至是因崇明反調兵水西邦彦遂挟位叛以¶
應之見明實錄謹附識¶
¶
　　朱燮元傳副總兵秦衍祚䓁亦攻克遵義　(臣)方煒按¶
是時賊首尤朝柄楊維新䓁據遵義衍祚副將侯良¶
杜督兵二千攻克之見明紀事本末謹附識¶
¶
　　朱燮元傳貴總理魯欽敗於織金　(臣)方煒按欽扵四¶
<pb:KR2a0038_WYG_382-2b>¶
年七月偕總兵劉超㧞敗巖頭寨破平茶又與總兵¶
黄銊分道深入邦彦大窘西奔遂織金斬獲無算及¶
明年正月欽等渡河還中伏敗死者數千人見明實¶
錄傳未詳載謹附識¶
¶
　　朱燮元傳貴州巡撫王瑊為督臣移鎮貴陽有十便¶
(臣)方煒按瑊所陳移鎮十便明紀事本末諸書皆無¶
考謹識¶
¶
　　朱燮元傳燮元授計成名誘賊至永寜乃遣總兵官林¶
<pb:KR2a0038_WYG_382-3a>¶
兆鼎從三岔入副將王國楨從陸廣入劉養鯤從遵¶
義入合傾其巢　(臣)方煒按是時廷彦分兵四應力¶
已不支燮元復令羅乾象以竒兵繞其背急擊之賊¶
大驚潰見明紀事本末謹附識¶
¶
　　朱燮元傳(徐如珂附)賊大潰轉戰數十里斬首萬餘級¶
遂㧞蘭州　(臣)方煒按三年五月崇明奔入舊藺州¶
城羅乾象督兵破之掃其巢賊遂狼狽走見紀事本¶
末朱燮元傳及石珪土司傳所載亦同此似以㧞蘭¶
<pb:KR2a0038_WYG_382-3b>¶
州之功専歸如珂矣謹附識¶
¶
　　朱燮元傳(劉可訓附)二年與總兵侯良柱破賊十萬衆¶
於五峰山斬崇明及安邦彦　(臣)方煒按是時四川¶
巡撫張論上功狀不及黔將於是總兵許成名䒭與¶
良柱爭功朱燮元頗右黔將朝議不能决賞久不行¶
至是川中撫按及羽建皆訟可訓與良柱功見明紀¶
事本末謹附識¶
¶
　　李橒傳烏撒土木安效良亦與通　(臣)方煒按烏撒之¶
<pb:KR2a0038_WYG_382-4a>¶
䧟也指揮管良相死之見明實錄傳未載謹附識¶
¶
　　李橒傳又先後攻䧟廣州普定威清普安安南諸衛¶
(臣)方煒按賊之攻普安安南也雲都司李天常帥兵¶
四千救之賊將羅應奎偽降誘至叠水舖伏發全軍¶
沒於是諸衛先後䧟見明紀事本末謹附識¶
¶
　　王三善傳天啟元年十月擢右僉都御史代李橒巡撫¶
貴州　(臣)方煒按土司傳元年八月以王三善為巡¶
撫此作十月未知孰是謹附考¶
¶
<pb:KR2a0038_WYG_382-4b>¶
　　王三善傳三善䒭大軍亦至遂奪龍里城　(臣)方煒按¶
賊黨洪邊土司宋萬化紏苖仲九股據龍里先此總¶
兵張彦芳將兵二萬赴接皆隔龍里不得進至是奪¶
之見明紀事夲末謹附識¶
¶
　　王三傳三善渡渭河降者相繼率師抵大方　(臣)方煒¶
按三年六月三善督兵禽土司何中慰䓁進營紅崖¶
連破天台水脚䒭七囤而張彦芳亦破賊於羊耳追¶
至鴨池河遂深入至紅鳥岡諸苗奔潰乃帥師直抵¶
<pb:KR2a0038_WYG_382-5a>¶
大方見明紀事本末傳未詳載謹附識¶
¶
　　王三善傳其愚故縱轡衝三善墜馬　(臣)方煒按三善¶
遇害後監軍御史傅宗龍以計獲其愚誅之見明實¶
錄謹附識¶
¶
　　蔡復一傳遣總理魯欽䒭救凱里斬賊衆五百餘　(臣)¶
方煒按凱里土司運道咽喉也邦彦結諸蠻困其城¶
長官楊世慰不能守復一乃遣欽及總兵劉超救之¶
見明實錄謹附識¶
<pb:KR2a0038_WYG_382-5b>¶
¶
¶
¶
¶
¶
¶
¶
　　明史卷二百四十九考證¶
¶

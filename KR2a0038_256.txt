# -*- mode: mandoku-view -*-
#+TITLE: 明史
#+DATE: 2019-03-29 20:49:09.433089
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 256
<pb:KR2a0038_WYG_256-1a>¶
　　欽定四庫全書¶
¶
　　明史卷一百八十六考證¶
¶
　　韓文傳中官督太和山乾沒公費文力遏之以其羡易¶
粟萬石備振貸　(臣)黄夀齡按中官原刻作中貴非¶
史體今改¶
¶
　　韓文傳文條鹽政夙弊七事論殘鹽尤切孝宗嘉納¶
(臣)黄夀齡按七事史未詳載考名臣實錄及識大錄¶
云一開中引鹽二興販私鹽三賤賣官鹽四買補殘¶
<pb:KR2a0038_WYG_256-1b>¶
鹽五夾帶殘鹽六越境市鹽七轉運乏人謹附識¶
¶
　　楊守隨傳近例軍官犯罪未結正者遇赦即原致此曹¶
遷延以希倖免自今衆誣明白者即據律定案毋使¶
逃罪雖遇赦亦不得免　(臣)黄夀齡按亦不得免原¶
刻作免亦不得文義不甚順今改¶
¶
　　許進傳𢎞治元年擢右僉都御史巡撫大同　(臣)黄夀¶
齡按今獻備遺進巡撫大同時上備邉四事曰定䇿¶
應備戰具修墪墻築屯堡史未之載謹附識¶
¶
<pb:KR2a0038_WYG_256-2a>¶
　　許進傳應詔陳時政八事　(臣)黄夀齡按八事史未詳¶
載考今獻備遺作恤邉軍寛邊民専主守平輸納復¶
軍糧便接逓去無益革冗官謹識¶
¶
　　張泰傳尋遷右副都御史督儲南京奏釐革十二事多¶
報可　(臣)黄夀齡按十二事考獻徴錄作専委任清¶
兊支均俸糧委監收廣儲蓄修常平清軍數總部運¶
限積派重查糧稽住俸省守支謹識¶
¶
　　卷末賛語　(臣)黄夀齡按原賛以外攻内云云至末理¶
<pb:KR2a0038_WYG_256-2b>¶
不正而亦不當所引韓琦任守忠事比擬亦未合今¶
改¶
¶
¶
¶
¶
¶
　　明史卷一百八十六考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.094482
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 59
<pb:KR2a0038_WYG_059-1a>¶
　　欽定四庫全書¶
¶
　　明史卷五十九¶
¶
　　大學士張廷玉等奉　敕修¶
¶
　　志第三十五¶
¶
　　禮十三¶
¶
　　皇后陵寢　　　　　　興宗帝后陵寢¶
¶
　　睿宗帝后陵寢　　　　皇妃等喪𦵏¶
¶
　　皇太子及妃喪𦵏　　　諸王及妃公主喪𦵏¶
¶
<pb:KR2a0038_WYG_059-1b>¶
　　皇后陵寢洪武十五年皇后馬氏崩禮部引宋制為請¶
於是命在京文武官及聴除官人給布一匹令自製服¶
皆斬衰二十七日而除服素服百日凡在京官越三日¶
素服至右順門外具喪服入臨畢素服行奉慰禮三日而¶
止武官五品以上文官三品以上命婦亦於第四日素服¶
至乾清宫入臨用麻布葢頭麻布衫裙鞋去首飾脂粉其¶
外官服制與京官同聞訃日於公㕔成服命婦服亦與在¶
京命婦同皆三日而除軍民男女素服三日禁屠宰在京¶
<pb:KR2a0038_WYG_059-2a>¶
四十九日在外三日停音樂祭祀百日嫁娶官停百日軍¶
民一月將發引告太廟遣官祭金水橋午門等神及鍾山¶
之神帝親祭於几筵百官喪服詣朝陽門外奉辭是日安¶
厝皇堂皇太子奠元鑂玉璧行奉辭禮神主還宫百官素¶
服迎於朝陽門外仍行奉慰禮帝復以醴饌祭於几筵殿¶
自再虞至九虞皆如之遣官告謝鍾山之神卒哭以神主¶
詣廟行祔享禮喪滿百日帝輟朝祭几筵殿致欽不拜東¶
宫以下殿帛爵百官素服行奉慰禮東宮親王妃主以牲¶
<pb:KR2a0038_WYG_059-2b>¶
醴祭孝陵公侯等從命婦詣几筵殿祭奠自後凡節序及¶
忌日東宫親王祭几筵及陵小祥輟朝三日禁在京音樂¶
屠宰設醮於靈谷寺朝天宫各三日帝率皇太子以下詣¶
几筵殿祭百官素服詣宫門進香訖詣後右門奉慰外命¶
婦詣几筵殿進香皇太子親王熟布練官九&KR1645;皇孫七&KR1645;¶
皆去首飾負版辟領衰見帝及百官則素服烏紗㡌烏犀¶
帶妃主以下熟布葢頭去腰絰宗室駙馬練官去首絰内¶
尚衣尚冠以所釋服於几筵殿前丙位焚之皇太子親王¶
<pb:KR2a0038_WYG_059-3a>¶
復詣陵行禮大祥奉安神主於奉先殿於期齋戒告廟¶
百官陪祀畢行奉慰禮成祖皇后徐氏崩自次日輟朝¶
不鳴鐘鼔帝素服御西角門百官素服詣思善門外哭¶
臨畢行奉慰禮三日成服哭臨如上儀自次日為始各¶
就公署齋宿二十七日止文武四品以上命婦成服日¶
為始詣思善門内哭臨三日聴選辨事官俱喪服人材¶
監生吏典僧道坊廂耆老各素服自成服日始赴應天¶
府舉哀三日餘悉遵高后時儀又定諸王公主等服制¶
<pb:KR2a0038_WYG_059-3b>¶
世子郡王皆齊衰不杖期世子郡王妃郡主皆大功周¶
楚諸王及寧國諸公主及郡王之子皆小功遣中官訃¶
告諸王府造祔謁太廟祭器諡冊寶悉用檀香將用册¶
帝躬告天地於奉天殿丹陛上御華葢殿鴻臚寺官引¶
頒册寶官入行禮𫝊制日永樂五年十月十四日冊諡¶
大行皇后命卿行禮四拜畢序班舉册寶案至奉天殿¶
丹陛上置綵輿中由中道出入右順門至几筵殿以冊¶
寶置案退俟於殿外尚儀女官詣香案前跪進曰皇帝¶
<pb:KR2a0038_WYG_059-4a>¶
遣某官冊諡大行皇后謹告贊宣冊女官捧冊宣於几¶
筵之右置冊於案宣寶如之上儀奏禮畢女官以冊寶¶
案置几筵之左内官出報禮畢頒册寳官復命百日禮¶
部請御正門視朝鳴鐘鼓百官易淺淡色服帝以梓宮¶
未𦵏不允至周期帝素服詣几筵致祭百官西角門奉¶
慰輟朝三日在京停音樂禁屠宰七日禮部官於天禧¶
寺朝天官齋醮其明日帝吉服御奉天門視朝鳴鐘鼓¶
朔望朝見慶賀如常儀几筵祭祀熟布練官及發引齋¶
<pb:KR2a0038_WYG_059-4b>¶
三日遣官以𦵏其告郊廟社稷帝素服祭告几筵皇太¶
子以下衰服行禮遣官祭所過橋門及沿途祀典諸神¶
百官及命婦俱素服以次路祭梓官至江濵百官奉辭¶
於江濵皇太子送渡江漢王䕶行途中朝夕哭奠官民¶
迎祭者皆素服既𦵏賜䕶送官軍及舁梓宫軍士鈔米¶
有差正統中仁宗皇后張氏崩禮部定大行太皇太后¶
喪禮皇后成服三日後即聴政祀典皆勿廢諸王以下¶
内外各官及命婦哭臨如前儀衰服二十七日而除軍¶
<pb:KR2a0038_WYG_059-5a>¶
民男女素服十三日諸王勿會𦵏外官勿進香臣民勿¶
禁音樂嫁娶及𦵏遣官告太廟帝親奉太后衣冠謁列¶
祖帝后及仁宗神位及奉宣宗衣冠謁太后神位其禮¶
視時享天順中宣宗皇后孫氏崩儀如故事止改哭臨¶
於清寧門英宗皇后錢氏崩禮如舊惟屠宰止禁七日¶
外國使臣免哭臨正徳元年景帝后汪氏薨禮部會羣¶
臣言宜如皇后妃例輟朝三日祭九壇太后中親王以¶
下文武大臣命婦皆有祭制可憲宗廢后吳氏正徳四¶
<pb:KR2a0038_WYG_059-5b>¶
年薨以大學士李東陽等言禮如英宗惠妃故事憲宗¶
皇后王氏正徳十三年崩越三日帝至自宣府乃發喪¶
百官具素服於清寧宫門外聴宣遺誥及發引先期結¶
平臺與順天府交衢相值帝晨出北安門迎皇太后及¶
皇后御平臺候殯復入至清寧宫親奉梓宫朝祖百官¶
歩送徳勝門外惟送喪官騎送明日帝奉神主還京百¶
官迎於徳勝門帝素服腰絰御西角門百官奉慰卒哭¶
始釋服孝宗母紀氏憲宗妃也成化中薨輟朝如故事¶
<pb:KR2a0038_WYG_059-6a>¶
自初喪及𦵏帝及皇太后中宫妃主皇子皆致祭遣皇¶
子奉祝冊行禮塋域𦵏儀俱從厚皇親百官及命婦送¶
𦵏設祭皆如儀世宗祖母卲氏嘉靖元年崩服除部臣¶
毛澄等請即吉視事議再上命考肅孝太皇太后喪禮¶
澄等言孝肅崩時距𦵏期不逺故暫持凶服以待山陵¶
事竣與今不同况當正旦朝元亦不宜縞衣臨見萬國¶
若孝思未忘第毋御中門及不鳴鐘鼔足矣從之仍免¶
朔望日陞殿既𦵏四日帝御奉天門百官行奉慰禮始¶
<pb:KR2a0038_WYG_059-6b>¶
從吉嘉靖中孝宗皇后張氏崩禮臣以舊制上帝謂郊¶
社不宜凟罷祭告又謂躬行諸禮前已諭代亦罷謁廟¶
禮及太常寺以朝祖祔廟請各廟捧主官詔主俱不必¶
出葢從殺也先是武宗皇后夏氏崩禮部上儀注有素¶
冠素服絰帶舉哀及羣臣奉慰禮帝曰朕於皇兄后無¶
服矧上奉兩宫又迫聖母夀旦忍用純素服青服視事¶
諸儀再擬於是尚書夏言等言荘肅皇后喪禮在臣民¶
無容議惟是皇上以天子之尊服制既絶不必御西角¶
<pb:KR2a0038_WYG_059-7a>¶
門羣臣成服後不當素服朝參及上喪𦵏儀帝復諭毅¶
皇后事宜與累朝皇后不同無几筵之奉當即行祔廟¶
令皇后攝事於内殿言等議按禮卒哭乃行祔告蓋以¶
新主當入舊主當祧故預以告也此在常典則然非今¶
日義例毅皇后神主誠宜即祔太廟以妥神靈而祔告¶
之禮宜免因具上其儀制可嘉靖七年世宗皇后陳氏¶
崩禮部上喪祭儀帝疑過隆議再上帝自裁定概¶
從減殺欲五日釋服閣臣張璁等言夫婦之倫參¶
<pb:KR2a0038_WYG_059-7b>¶
三綱而立人君乃綱常之主尤不可不慎左傳昭¶
公十五年六月乙丑周景王太子夀卒秋八月戊¶
寅王穆后崩叔向曰王一嵗而有三年之喪二焉¶
蓋古禮父為子夫為妻皆服報服三年後世夫為¶
妻始制為齊衰杖期父母在則不杖喪服自期以¶
下諸侯絶然特為旁期言若妻喪本自三年報服¶
殺為期年則固未嘗絶者今皇上為后服期以日¶
易月僅十二日臣子為君母服三年以日易月僅¶
<pb:KR2a0038_WYG_059-8a>¶
二十七日較諸古禮已至殺矣皇上宜服期十二日¶
臣子素服終二十七日不然則恩紀不明典禮有&KR0446;禮¶
臣方獻夫亦雜引儀禮喪服等篇反覆争辨并三朝聖¶
諭所載仁宗皇后崩太宗衰服後仍復數月白衣冠故¶
事以證之帝言文皇后喪時上無聖母下有東宫從重¶
盡禮為宜今不敢不更其制已詹事霍韜言今百官遭¶
妻喪無服衰涖事之禮葢禮喪内而不外陰不可當陽¶
也聖諭云素服十日倣輟朝之義於内廷行之則可若¶
<pb:KR2a0038_WYG_059-8b>¶
對臨百官總理百㡬履陽之位行中宫之服則不可百¶
官為皇后服衰為其母儀天下也禮父在為母杖不上¶
於堂尊父也於朝廷何獨不然臣請陛下元冠素服御¶
西角門十日即元冠元服御奉天門百官入左掖門則¶
烏紗㡌素衣侍班退出公署及私室則仍素服白㡌二¶
十七日若曰於禮猶有未慊則山林事畢而除帝從其¶
言尋定進冊諡儀禮部議先期帝衮冕告奉先殿崇先¶
殿致期帝常服御奉天門正副使常服百官淺淡色衣¶
<pb:KR2a0038_WYG_059-9a>¶
黑角帶入班行禮如儀節冊至右順門内侍捧入正門¶
至几筵前置於案内贊贊就位上香宣冊官立宣訖復¶
置冊於案内侍持節由正門出以節授正副使報禮畢¶
正副使持節復命次日禮部謄黄頒示天下時中宫喪¶
禮自文皇后而後至是始再行永樂時典禮燬於火會¶
典所載皆畧乃斷自帝心著為令梓宫將𦵏帝親定諸¶
儀亦從減損以思善門逼近仁智殿命百官哭臨止一¶
日亦罷辭祖禮喪由左王門出二十六年皇后方氏崩¶
<pb:KR2a0038_WYG_059-9b>¶
即日發喪諭禮部皇后嘗救朕危其考元后喪禮行之¶
禮部定儀以第四日成服自後黒冠素服十日後易淺¶
色衣俱西角門視朝百官十日素服絰帶自後烏紗㡌¶
黑角帶素服通前二十七日帝常服於奉天門視朝百¶
官淺色衣鳴鐘鼓鳴鞭如常朔望不陞殿梓宫發引百¶
官始常服帝於奉先等殿行禮俱常服於几筵祭則服¶
其服服滿日命中官代祭從之尋諭皇妃列太子後非¶
禮其改正及𦵏部臣以舊儀請詔梓宫由中道行虞祭¶
<pb:KR2a0038_WYG_059-10a>¶
如制用九數安元宫居左他日即配祀部臣復上儀注¶
改席殿曰行享殿又以孝潔皇后自發引至神主還京¶
將半載遇令節百官常服今孝烈皇后初十日發引十¶
五日即還事禮不同以諸臣服制請帝命隨喪徃来者¶
仍制服祭畢烏紗㡌素服入朝素冠素服辦事迎主仍¶
制服思善門外行安神禮更素冠素服從事先是帝命¶
孝烈居左而遷孝潔既而以孝潔久安不宜妄動罷不¶
行乃更命孝烈居右而虚其左以自待穆宗母杜氏三¶
<pb:KR2a0038_WYG_059-10b>¶
十三年薨禮部言宜用成化中淑妃紀氏喪制且裕王¶
已成婚宜持服主喪送𦵏出城乃議輟朝五日裕王遵¶
孝慈録斬衰三日欽遣大臣題主開塋掩壙祠謝后土¶
并用工部官送𦵏儀仗人數皆增於舊帝謂非禮之正¶
令酌考賢妃鄭氏例於是尚書歐陽徳等復上儀注輟¶
朝二日不鳴鐘鼓帝復淺淡色衣奉天門視事百官淺¶
色衣烏紗㡌黑角帶朝參明裕王主饋奠之事王卒妃¶
入宫青服哭盡哀四拜視殮成服後朝夕哭臨三日後¶
<pb:KR2a0038_WYG_059-11a>¶
每日一奠通前二十七日而止仍於燕居盡斬衰三年¶
之制冊諡焚黄日陳祭儀裕王詣靈前行禮喪出元武¶
門裕王歩送至京城門外路祭畢還宫帝謂焚黄乃制¶
命非王可行仍如常儀禮部覆奏皇妃焚黄儀𫝊訛已¶
乆皆拜獻酒跪讀祝乃參用上尊諡之儀而未思賜諡¶
為制命其祭文稱皇帝遣諭與上尊諡不同今奉旨以¶
常禮從事當改議賜諡如賜祭禮讀祝宣冊皆平立不¶
拜報可著為令穆宗皇后季氏裕邸元妃也先薨𦵏西¶
<pb:KR2a0038_WYG_059-11b>¶
山隆慶元年加諡孝懿皇后親告世宗几筵御皇極門¶
遣大臣持節捧冊寶詣陵園上之神宗母皇太后李氏¶
萬厯四十二年崩帝諭禮部從優具儀帝衰服行奠祭¶
禮穆廟皇妃中宫妃殯太子諸王公主以下皆成服百¶
官詣慈寧宫門外哭臨命婦入宫門哭臨餘俱如大喪¶
禮¶
¶
　　興宗帝后陵寢洪武二十五年皇太子薨命禮部議喪¶
禮侍郎張志等議曰喪禮父為長子服齊衰期年今皇¶
<pb:KR2a0038_WYG_059-12a>¶
帝當以日易月復齊衰十二日祭畢釋之在内文武官¶
公署齋宿翌日素服入臨文華殿給衰麻服越三日成¶
服詣奉和門會哭明日素服行奉慰禮其當祭祀及送¶
𦵏者仍衰絰以行在京停大小祀事及樂至復土日而¶
止停嫁娶六十日在外文武官易服於公署發衰次日¶
成服行禮停大小祀事及樂十三日停嫁娶三十日其¶
内外官致祭者帝令光禄寺供具百官惟致哀行禮建¶
文帝即位追諡為興宗孝康皇帝所荐陵號不𫝊元妃¶
<pb:KR2a0038_WYG_059-12b>¶
常氏先興宗薨太祖素服輟朝三日中宫素服哀臨皇¶
太子齊衰𦵏畢易常服皇孫斬衰祭奠則服之諸王公¶
主服如制建文初追諡曰孝康皇后永樂初皆追削福¶
王立南京復帝后故號¶
¶
　　睿宗帝后陵寢在安陸州世宗入立追諡曰睿宗獻皇¶
帝葺陵廟荐號曰顯陵既而希進之徒屢言獻皇帝梓¶
宫宜改𦵏天夀山帝不聴嘉靖十七年帝母蔣太后崩¶
禮部言嵗除日大行皇太后服制二十七日已滿適遇¶
<pb:KR2a0038_WYG_059-13a>¶
正旦請用黒冠淺淡服受朝疏未下帝諭大學士夏言¶
元旦元極殿拜天仍具祭服先期一日宜變服否禮部¶
請正旦拜天受朝及先一日俱青服孟春時享前三日¶
齋青服臣下同之餘仍孝貞皇太后喪禮例不從於是¶
定議嵗除日變服元色吉衣元旦祭服於元極殿行告¶
祀禮具翼善冠黄袍御殿百官公服致詞鳴鐘鼓鳴鞭¶
奏堂上樂是時議南北遷祔久不決帝親詣承天及歸¶
乃定議梓宫南祔禮部上𦵏儀自常典外帝復增定太¶
<pb:KR2a0038_WYG_059-13b>¶
廟辭謁承天門辭奠朝陽門遣奠題主後降神饗神及¶
梓宫登舟升岸等祭梓宫祭引帝衰服行諸禮如儀百¶
官歩送朝陽門外奠獻使行遣奠禮至通州題主官復¶
命神主囘京百官奉迎於門外帝衰服率皇后以下哭¶
迎午門内奉安於几筵殿梓宫所過河瀆江山神祇俱¶
牲醴致祭勲臣青服行禮梓宫升席殿先詣睿宗舊陵¶
奉遷於祾恩殿復奉梓宫至殿合葬於新寢¶
¶
　　皇妃等喪葬洪武七年九月貴妃孫氏薨無子太祖命¶
<pb:KR2a0038_WYG_059-14a>¶
吳王橚主喪事服慈母服斬衰三年東宫諸王皆服期¶
由是作孝慈録永樂中貴妃王氏薨輟朝五日御祭一¶
壇皇后皇妃皇太子各祭一壇親王共祭一壇公主共¶
祭一壇七七百日期再期皆祭贈諡册行焚黄禮開塋¶
域遣官祠后土發引前期辭靈祭壇與初喪同惟増六¶
尚司及内官内使各一壇啟奠祖奠遣奠各遣祭一壇¶
發引日百官送至路祭所皇親駙馬共一壇公侯伯文¶
武共一壇外命婦共一壇所過城門祭祀内門遣内官¶
<pb:KR2a0038_WYG_059-14b>¶
外門遣太常寺官下𦵏遣奠遣祭一壇掩壙遣官祀后¶
土迎靈橋至享堂行安神禮遣祭一壇天順七年敬妃¶
劉氏薨輟朝五日帝服淺淡黄衣於奉天門視事百官¶
淺淡色衣烏紗㡌黑角帶朝參冊文置靈柩前皇太子¶
以下迎三獻禮靈柩前儀仗内使女樂二十四人花旛¶
雪栁女隊子二十人女將軍十一人自初喪至期年辭¶
靈各於常祭外增祭一壇𢎞治十四年憲廟麗妃章氏¶
發引輟朝一日凡陪𦵏諸妃嵗時俱享於殿内其别𦵏¶
<pb:KR2a0038_WYG_059-15a>¶
金山諸處者各遣内官行禮嘉靖間始命併入諸陵從¶
祭祾恩殿之兩旁以紅紙牌書曰某皇帝第幾妃之位¶
祭畢焚之後改用木刻名號嘉靖十三年諭禮工二部¶
世婦御妻皆用九數九妃同一墓共一享殿為定制¶
皇太子及妃喪𦵏自洪武中懿文太子後至成化八年¶
懷獻太子薨年甫三嵗帝諭禮部禮宜從簡王府及文¶
武官俱免進香帛禮部具儀上自發喪次日輟朝三日¶
帝服翼善冠素服七日而除又三日御西角門視朝不¶
<pb:KR2a0038_WYG_059-15b>¶
鳴鐘鼓祭用素食文武羣臣素服麻布絰帶麻鞋布裹¶
紗㡌詣思善門哭臨一日而除第四日素服朝西角門¶
奉慰在外王府井文武官素服舉哀二日而除嘉靖二¶
十八年莊敬太子薨禮部上喪禮帝曰天子絶期况十¶
五嵗外方出三殤朕服非禮止輟朝十日百官如制成¶
服十二日而除詣停柩所行罷詣門哭臨𦵏遣戚臣行¶
禮萬厯四十七日二月皇太子才人王氏薨命視皇太¶
子妃郭氏例輟朝五日不鳴鐘鼓帝服淺淡色衣百官¶
<pb:KR2a0038_WYG_059-16a>¶
青素服黑角帶朝參皇長孫主饋奠¶
¶
　　諸王及妃公主喪𦵏諸儀洪武二十八年秦王樉薨詔¶
定喪禮禮部尚書任亨泰言孝宗制宜輟朝五日今遇¶
時享請暫輟一日皇帝及親王以下至郡主及靖江王¶
宫眷服制皆於魯王喪禮同皇太子服齊衰期亦以日¶
易月十二日而除素服期年從之定制親王喪輟朝三¶
日禮部奏遣官掌行喪𦵏禮翰林院撰祭文諡冊文壙¶
志文工部造銘旗遣官造墳欽天監官卜𦵏國子監監¶
<pb:KR2a0038_WYG_059-16b>¶
生八名報訃各王府御祭一皇太后皇后東宫各一在¶
京文武官各一自初喪至除服御祭凡十三壇封内文¶
武祭一其服制王妃世子衆子及郡王郡主下至宫人¶
斬衰三年封内文武官齊衰三日哭臨五日而除在城¶
軍民素服五日郡王衆子郡主為兄及伯叔父齊衰期¶
年郡王妃小功凡親王妃喪御祭一壇皇太子中宫東¶
公宫主各祭一壇布政司委官開壙合𦵏繼妃次妃祭¶
禮同其夫人則止御祭一壇但造壙祔𦵏郡王喪輟朝¶
<pb:KR2a0038_WYG_059-17a>¶
一日行人司遣官掌行喪𦵏禮餘多與親王同無皇太¶
后皇后祭郡王妃與親王妃同無公主祭合葬郡王繼¶
妃次妃喪禮俱於正妃同凡世子喪御祭一東宫祭一¶
遇七及百日下𦵏期年除服御祭各一凡世孫喪禮如¶
世子減七七及大祥祭凡鎮國將軍正聞喪百日下𦵏¶
三祭奉國將軍以下御祭一初洪武九年五月晉王妃¶
謝氏薨命議喪服之制侍講學士宋濓等議曰按唐制¶
皇帝為皇妃等舉哀宋制皇帝為皇親舉哀今參酌唐¶
<pb:KR2a0038_WYG_059-17b>¶
宋之制皇帝及中宫服大功諸妃皆服小功南昌皇妃¶
服大功東宫公主親王等皆服小功晉王服齊衰期靖¶
江王妃小功王妃服緦麻輟朝三日既成服皇帝素服¶
入喪次十五舉音百官奉慰皇帝出次釋服服常服制¶
曰可其後王妃喪視此正統十三年定親王塋地五十¶
畝房十五間郡王塋地三十畝房九間郡王子塋地二¶
十畝房三間郡主縣主塋地十畝房三間天順二年禮¶
部奏定親王以下依文武大臣例或王或妃先故者合¶
<pb:KR2a0038_WYG_059-18a>¶
造其壙後𦵏者止令所在官司安𦵏繼妃則祔𦵏其旁¶
同一享堂成化八年二月忻王見治薨發引日帝不視¶
朝及𦵏輟朝一日十三年四川按察使彭韶言親王郡¶
王薨逝皆遣官致祭使臣絡繹人夫勞擾自後惟親王¶
如舊其郡王初喪禮官一致祭使臣本處官凡王親母¶
妃之喪俱遣内官致祭今宗婦衆多其地有鎮守太監¶
者宜遣行禮又王國塋𦵏夫婦同穴初造之時遣官監¶
修壙開合𦵏乞止命本處官司帝從禮部覆奏王妃祭¶
<pb:KR2a0038_WYG_059-18b>¶
禮如舊餘依議行𢎞治十六年七月申王祐楷薨禮部¶
言前沂穆王薨未出府申王已出府而未之國擬依沂¶
穆參以在外親王例行之王妃𦵏地載於會典者明初¶
追封夀春等十王及妃墳在鳯陽府及妃祔𦵏鳯陽有¶
司嵗時祭署陵戸南昌等五王及妃祔𦵏鳯陽皇陵有¶
司嵗時祭祀皆與享懷獻世子以下諸王未之國者多¶
𦵏於西山嵗時遣内官行禮永樂十五年正月永安公¶
主薨時初舉張燈宴遂罷之輟朝四日賜祭命有司治¶
<pb:KR2a0038_WYG_059-19a>¶
喪𦵏二月太祖第八女福清公主薨輟朝三日定制凡¶
公主喪聞輟朝一日自初喪至大祥御祭凡十二壇下¶
𦵏輟朝一日儀視諸王稍殺喪制同惟各官不成服其¶
未下嫁𦵏西山嵗時遣内官行禮¶
¶
¶
¶
¶
<pb:KR2a0038_WYG_059-19b>¶
¶
¶
¶
¶
¶
¶
¶
　　明史卷五十九¶
¶

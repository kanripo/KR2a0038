# -*- mode: mandoku-view -*-
#+TITLE: 明史
#+DATE: 2019-03-29 20:49:15.585422
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 163
<pb:KR2a0038_WYG_163-1a>¶
　　欽定四庫全書¶
¶
　　明史卷一百三十九考證¶
¶
　　錢唐傳謫夀明年　(臣)章宗瀛按錢唐謫夀州史不詳¶
其坐事之由考獻徴録秪云本年致仕不言坐謫他¶
無可考謹識闕疑¶
¶
　　韓宜可傳時丞相胡維庸御史大夫陳寧中丞凃莭方¶
有寵於帝嘗侍坐從容燕語宜可直前出懐中彈文¶
劾三人險惡似忠奸倿似直恃功怙竉内懐反側擢¶
<pb:KR2a0038_WYG_163-1b>¶
置臺端擅作威福乞斬其首以謝天下帝怒曰快口¶
御史敢排䧟大臣耶命下錦衣衛獄尋釋之　(臣)章¶
宗瀛按宜可彈劾胡惟庸三人事明書於下獄尋釋¶
之之下叙云三人釋不問然上心善其言疑三人且¶
防之矣後又云十三年寧等皆坐死述叙較為周宻¶
史畧之謹識¶
¶
　　韓宜可傳後坐事將刑御謹身殿親鞫之獲免　(臣)章¶
宗瀛按史不詳所坐何事明書及開國臣傳俱云宜¶
<pb:KR2a0038_WYG_163-2a>¶
可坐事將刑正天朗忽震雷遶殿上驚曰非枉此人¶
乎雷即息輙免較史為詳然亦不載坐事之由謹識¶
之¶
¶
　　韓宜可傳尋以事安置雲南惠帝即位用撿討陳惟善¶
薦起雲南參政　(臣)章宗瀛按宜可坐置雲南史不¶
詳其坐事之由明書開國臣傳俱作謫安南考安南¶
永樂五年始平洪武時不應有安置遷人之事至其¶
薦起雲南參政明書開國臣傳俱作十三年而史獨¶
<pb:KR2a0038_WYG_163-2b>¶
云惠帝即位彼此互異謹識¶
¶
　　茹太素傳坐累降刑部主事　(臣)章宗瀛按太素降刑¶
部主事并後文復降翰林院檢討謫御史坐法死俱¶
不詳致罪原委考䦕國臣傳明書獻徴録名臣是録¶
今獻備遺諸書均略之無憑考訂謹識闕疑¶
¶
　　茹太素傳太祖令中書郎王敏誦而聴之　(臣)章宗瀛¶
按中書郎明代無此官惟職官志明初承前制設中¶
書省置屬官左右司郎中員外郎或當時統名為中¶
¶
<pb:KR2a0038_WYG_163-3a>¶
　　書郎歟謹識¶
¶
　　茹太素傳(曾秉正附)召為思文監丞　(臣)章宗瀛按職¶
官志文思院大使𨽻工部又明初嘗置弘文館學士¶
無思文監丞或開國臣設此職其後更定官制遂省¶
之耶¶
¶
　　如太素傳(曾秉正附)尋竟以忤㫖罷　(臣)章宗瀛按秉¶
正罷官史不詳忤㫖原委考開國臣傳明書獻徴録¶
今元備遺俱無所載謹識闕疑¶
¶
<pb:KR2a0038_WYG_163-3b>¶
　　李仕魯傳(陳汶輝附)諸僧怙寵者遂請為釋氏創立職¶
官　(臣)章宗瀛按䦕國臣傳云時召僧金碧峰者應¶
對稱㫖求為人建職司授官許之與此稍異謹識¶
¶
　　李仕魯傳(陳汶輝附)最後忤㫖懼罪投金水橋下而死(¶
臣)章宗瀛按汶輝之死史不詳何事考開國臣傳¶
¶
　　云山東張副使某不奉勅諭鞭笞内戚上欲處以大¶
辟汶輝力爭封還御㫖上怒遣御前指揮押赴刑部¶
行經金水橋投水死較史特詳謹識¶
¶
<pb:KR2a0038_WYG_163-4a>¶
　　葉伯巨傳寧海人　(臣)章宗瀛按葉伯巨史作寧海人¶
明書作臨海人與史小異謹識¶
¶
　　葉伯巨傳已起户口雖䝉憐恤而猶見留䦕封　(臣)章¶
宗瀛按已起户口句語意不甚分曉考明書作雖䝉¶
特㫖已納稅租之家分釋遣還而餘留䦕封聴候者¶
漫㪚而不知所向當係原疏之文較為明晰謹識¶
¶
　　鄭士利傳(方徴附)以鄉舉授給事中　(臣)章宗瀛按開¶
國臣傳方徴洪武六年進士選入武英殿授給事中¶
<pb:KR2a0038_WYG_163-4b>¶
史作鄉舉授官不知何據謹識¶
¶
　　鄭士利傳(方徴附)十三年以事逮至京卒　(臣)章宗瀛¶
按徴被逮至京史不詳何事考開國臣傳獻徴録及¶
今獻備遺諸書俱不載謹識闕疑¶
¶
　　王朴傳(張衡附)後亦以言事坐死　(臣)章宗瀛按坐事¶
死史不詳所言之事開國臣傳明書今獻備遺亦略¶
之他無可証謹識闕疑¶
　　明史卷一百三十九考證¶
¶

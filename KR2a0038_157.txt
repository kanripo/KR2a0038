# -*- mode: mandoku-view -*-
#+TITLE: 明史
#+DATE: 2019-03-29 20:49:08.722206
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 157
<pb:KR2a0038_WYG_157-1a>¶
　　欽定四庫全書¶
¶
　　明史卷一百三十六考證¶
¶
　　陶安傳移知饒州信州賊兵攻城安召吏民諭以順逆¶
嬰城固守援兵至敗去諸將欲盡戮民之從㓂者安¶
不可舊本信州城作陳友諒　(臣)章宗瀛按陳友定¶
攻饒州明實録及本紀皆不載考是時友定據有八¶
閩僅一遣兵攻明處州為胡深所敗即閉境自守豈¶
能越淅攻饒核之開國臣傳則攻饒者乃信州賊蕭¶
<pb:KR2a0038_WYG_157-1b>¶
明也據此方與下文民之從寇者相合謹改¶
¶
　　陶安𫝊草上時務十二事　(臣)章宗瀛按明洪武實録¶
作條上時務三十事與此互異至其所言何事則未¶
之載謹附考¶
¶
　　陶安傳廣徳錢用壬亦多所論建用壬字成夫元南榜¶
進士第一　(臣)章宗瀛按元史選舉志皇慶二年定¶
制䝉古色目人作一榜漢人南人作一榜故此别稱¶
南榜進士謹附¶
¶
<pb:KR2a0038_WYG_157-2a>¶
　　詹同傳乃分四十類凡五巻名曰皇明寳訓　(臣)章宗¶
瀛按明太祖寳訓藝文志作十五巻葢其後史官續¶
輯增多耳謹附考¶
¶
　　朱升傳子同官禮部侍郎坐事死　(臣)章宗瀛按雷禮¶
列卿記王世貞卿貳表皆云同於洪武十六年坐事¶
廢不言其死所坐何事亦未之載謹附考¶
¶
　　崔亮傳字宗明　(臣)章宗瀛按雷禮列卿記載亮字執¶
夫䦕國臣傳又稱亮字義夫俱與此互異謹附考¶
¶
<pb:KR2a0038_WYG_157-2b>¶
　　崔亮傳帝以日中有黒子疑祭天不慎所致　(臣)章宗¶
瀛按不慎舊本作不順係誤刋謹改¶
¶
　　達魯特與權傳　達魯特舊本作答䘵　(臣)章宗瀛按¶
與權柰曼部人先世有為兵者以勇稱元納延為之¶
賦射虎詩叙云即與權之曾祖人稱與權為至正初¶
進士由秘書堅管勾仕至河南北道亷訪使僉事見¶
元詩選王鴻緒明史稿所載略同但云蠻部人又云¶
先世有别號答䘵者因以為氏則未解音譯而訛耳¶
<pb:KR2a0038_WYG_157-3a>¶
今改正而附識之¶
¶
　　張籌傳無錫人　(臣)章宗瀛按淅江通志籌於元年末¶
淅江鄉試第一葢元時平江路𨽻常州行省也謹附¶
考¶
¶
　　劉仲質傳十五年拜禮部尚書是年冬改華葢殿大學¶
士　(臣)章宗瀛按洪武實録是年十一月始倣宋殿¶
閣之制置大學士官同拜命者宋納吴伯宗吴沉與¶
質共四人謹附考¶
¶
<pb:KR2a0038_WYG_157-3b>¶
　　曾魯傳洪武初修元史召魯為修纂官　(臣)章宗瀛按¶
明太祖實録洪武二年二月命修元史八月史成考¶
是時為總裁官者宋濓王褘魯與汪克寛胡瀚宋禧¶
陶凱陳基趙壎皆在分科修纂之例舊本作緫裁官¶
謹當作修纂謹改¶
¶
　　任昻傳文奏毁天下&KR0075;祠正祀典稱號　(臣)章宗瀛按¶
禮儀志所載祀典太祖時應天祀陳喬楊邦又姚興¶
王洪成都祀李氷文翁張詠均州祀黄覇宻縣祀卓¶
<pb:KR2a0038_WYG_157-4a>¶
茂松江祀陸遜陸抗陸凱龍州祀李龍建寧祀謝夷¶
甫彭澤祀狄仁傑九江祀李黼安慶祀余闕韓建之¶
李宗可較此傳多陳喬楊邦又姚興王鉷韓建之五¶
人謹附考¶
¶
　　樂韶鳯傳尋病免未幾後起為祭酒　(臣)章宗瀛按雷¶
禮列卿記韶鳯以洪武九年起國子監司業十年三¶
月陞祭酒謹附考¶
¶
<pb:KR2a0038_WYG_157-4b>¶
¶
¶
¶
¶
¶
¶
¶
　　明史卷一百三十六考證¶
¶

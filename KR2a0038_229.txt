# -*- mode: mandoku-view -*-
#+TITLE: 明史
#+DATE: 2019-03-29 20:49:16.492867
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 229
<pb:KR2a0038_WYG_229-1a>¶
　　欽定四庫全書¶
¶
　　明史卷一百七十三¶
¶
　　大學士張廷玉等奉　敇修¶
¶
　　列傳第六十一¶
¶
　　楊　洪(子　俊　　從子能　信)　　石　亨(從子彪從孫後)¶
¶
　　郭　登　　　　　　　朱　謙(子　永孫　暉等)¶
¶
　　孫　鏜(趙　勝)　　　　范　廣¶
¶
　　楊洪字宗道六合人祖政明初以功為漢中百戸父璟¶
<pb:KR2a0038_WYG_229-1b>¶
戰死靈璧洪嗣職調開平善騎射遇敵輙身先突陣初從¶
成祖北征至鄂諾河獲人馬而還帝曰將才也令識¶
其名進千户宣徳四年命以精騎二百專巡檄塞上繼¶
命城西猫兒峪留兵戍之敗寇於紅山英宗立尚書王¶
驥言邊軍怯弱由訓練無人因言洪能詔加洪遊撃將¶
軍洪所部才五百詔選開平獨石騎兵益之再進都指¶
揮僉事時先朝宿將已盡洪後起以敢戰著名為人機¶
變敏捷善出竒搗虚未嘗小挫雖為偏校中朝大臣皆¶
<pb:KR2a0038_WYG_229-2a>¶
知其能有毁之者輒為曲䕶洪以是得展其才尚書魏¶
源督邊事指揮杜衡部卒李全皆訐奏洪罪帝從源言¶
謫衡廣西執全付洪自治尋命洪副都督僉事李謙守¶
赤城獨石謙老而怯故與洪左洪每調兵謙輒隂阻之¶
洪嘗勵將士殺敵謙笑曰敵可盡乎徒殺吾人耳御史¶
張鵬劾罷謙因命洪代洪益自奮朝廷亦厚待之每奏¶
捷功雖㣲必叙洪初敗烏梁海兵執其部長多羅特穆¶
爾既代謙任復敗其兵於西凉亭帝賜敇嘉奬又敇宣¶
<pb:KR2a0038_WYG_229-2b>¶
大總兵官譚廣等曰此即前寇延綏為指揮王禎所敗¶
者去若軍甚邇顧不能撲滅若視洪等媿不三年春撃¶
寇於巴延山洪馬蹶傷足戰益力擒其部長雅　台等¶
四人追至寳昌州又擒阿台達爾罕等五人寇大敗遁¶
去璽書慰勞遣醫視進都指揮同知賜銀幣尋以譚廣¶
老命充右叅將佐之洪建議加築開平城拓龍門所自¶
獨石至潮河川増置堠臺六十尋進都指揮使與烏梁¶
海兵戰三岔口又　寇至伊爾巴圖河再遷都督同知¶
<pb:KR2a0038_WYG_229-3a>¶
九年烏梁海寇延綏洪與内臣韓政等出大同至黒山¶
迤北邀破之克爾蒐進左都督軍士䝉賞者九千九百¶
餘人洪嘗請給旗牌不許乃自製小羽箭木牌令軍中¶
有司論其專擅帝不問十二年充總兵官代郭玹鎮宣¶
府自宣徳以來迤北未嘗大舉入寇惟朶顔三衛衆乘¶
間擾邉多不過百騎或數十騎他將率巽愞洪獨以敢¶
戰至大將諸部亦憚之稱為楊王衛拉持汗托克托布¶
哈太師額森皆嘗致書於洪並遺之馬洪聞於朝敕受¶
<pb:KR2a0038_WYG_229-3b>¶
之而報以禮嗣後數有曽遺帝方倚任洪不責也帝既¶
北狩道宣府額森傳帝命趣開門城上人對曰所守者¶
主上城池天已暮門不敢開且洪已他往額森乃擁帝¶
去景帝監國論前後功封昌平伯額森復令帝為書遺¶
洪洪封上之時景帝已即位馳使報洪上皇書偽也自¶
今雖真書毋受於是洪一意堅守額森逼京師急詔洪¶
將兵二萬入衛比至寇已退敕洪與孫鏜范廣等追撃¶
餘寇至霸州破之獲阿輝等四十八人還所掠人畜萬¶
<pb:KR2a0038_WYG_229-4a>¶
計及闗㓂返鬬殺官軍數百人洪子俊幾為所及冦去¶
以功進侯命率所部留京師督京營訓練兼掌左府事¶
朝廷以洪宿將所言多采納嘗陳禦㓂三策又奏請簡¶
汰三千諸營將校不得以貧弱充伍皆從之景泰元年¶
于謙以邊警未息宜令洪等條上方畧洪言四事命兵¶
部議行都督宫聚王喜張斌先坐罪繋獄洪與石亨薦¶
三人習戰請釋令立功詔已許而言官劾其黨邪撓政¶
帝以國家多事務得人置不問上皇還洪與石亨俱授¶
<pb:KR2a0038_WYG_229-4b>¶
奉天翊衛宣力武臣予世劵明年夏佩鎮朔大將軍印¶
還鎮宣府從子能信充左右叅將其子俊為右都督管¶
三千營洪自以一門父子官極品手握重兵盛滿難居¶
乞休致請調俊等他鎮帝不許八月以疾召還京踰月¶
卒贈潁國公謚武襄妾葛氏自經以殉詔贈淑人洪久¶
居宣府御兵嚴肅士馬精强為一時邉將冠然未嘗專¶
殺又頗好文學嘗請建學宣府教諸将子弟子傑嗣上¶
言臣家一侯三都督蒼頭得官者十六人大懼不足報¶
<pb:KR2a0038_WYG_229-5a>¶
稱乞停蒼頭楊釗等職詔許之仍令給俸傑卒無子庶¶
兄俊嗣俊初以舍人從軍正統中累官署都指揮僉事¶
總督獨石永寧諸處邊務景帝即位給事中金逹奉使¶
獨石劾俊貪侈乃召還額森犯京師俊敗其别部於居¶
庸進都督僉事尋充右叅將佐朱謙鎮宣撫太監喜寧¶
數誘敵入㓂中朝患之購擒斬寧者賞黄金千兩白金¶
二萬兩爵封侯寧為都指揮江福所獲而俊冒其功廷¶
臣請如詔帝以俊邊將卒所當為不允加右都督賜金¶
<pb:KR2a0038_WYG_229-5b>¶
幣俊恃父勢恣横嘗以私憾杖都指揮陶忠至死洪懼¶
奏俊輕躁恐悞邊事乞令來京隨臣操練許之既至言¶
官交劾下獄論斬詔令隨洪立功未㡬冒擒喜寧功事¶
覺詔追奪冒陞官軍别賞福等而降俊官令𠞰賊自効¶
俄充遊撃將軍巡徼真保涿易諸城還督三千營訓練¶
景泰三年俊上疏曰額森既弑其主併其衆包藏禍心¶
窺伺邉境直須時動耳聞其妻孥輜重去宣府纔數百¶
里我縁邊宿兵不下數十萬宜分為奇正以待誘使來¶
<pb:KR2a0038_WYG_229-6a>¶
攻正兵列營大同宣府堅壁觀變而出竒兵倍道搗其¶
巢彼必還自救我軍夾攻可得志疏下廷議于縑等以¶
計非萬全遂寢團營初設命俊分督四營明年復充遊¶
擊將軍送衛拉特使歸至永寧被酒杖都指揮姚貴八¶
十且欲斬之諸將力解而止貴訴於朝宣府叅政葉盛¶
亦論俊罪以俊嘗潰於獨石斥為敗軍之將俊上疏自¶
理封還所賜敕書以明已功言官劾其跋扈論斬錮之¶
獄會傑卒傑毋魏氏請暫釋俊營傑葬事乃宥死降都¶
<pb:KR2a0038_WYG_229-6b>¶
督僉事旋襲洪職家人吿俊盗軍儲再論死輸贖還爵¶
久之又以隂事告俊免死奪爵命其子珍襲俊初守永¶
寧懐來聞額森欲奉上皇還宻戒将士毋輕納既還又¶
言是將為禍本及上皇復位張軏與俊不協言於朝廷¶
徴下詔獄坐誅奪珍爵戍廣西憲宗立授龍虎衛指揮¶
使能字文敬沈毅善騎射從洪屢立功為開平衛指揮¶
使進都指揮僉事景泰元年進同知充遊撃將軍沿邊¶
巡徼寇犯蔚州畏不進復興紀廣禦寇野狐嶺敗傷右¶
<pb:KR2a0038_WYG_229-7a>¶
膝為御史張昊所劾宥之尋命與石彪各統精兵三千¶
訓練備調遣再加都督僉事累進左副總兵協守宣府¶
巡撫李秉劾其貪惰弗問五年召還總神機營天順初¶
以左都督為宣府總兵官與石彪破寇磨兒山封武强¶
伯額森已死保喇繼興能欲約烏梁海共襲劫之與以¶
信礮兵部劾其非計帝以能志在滅賊置不罪寇犯宣¶
府能失利復為兵部所劾帝亦宥之是年卒無子弟倫¶
襲羽林指揮使信字文實幼從洪撃敵興州賊將方躍¶
<pb:KR2a0038_WYG_229-7b>¶
馬出陣前信直前擒之以是知名累功至指揮僉事正¶
統末進都指揮僉事守柴搆堡額森犯京師入衛進都¶
指揮同知景泰改元守懐來寇入不能禦䕶餉永寧聞¶
礮聲奔還皆被劾朝議以方用兵不問累進都督僉事¶
代能為左副總兵協鎮宣府上言鹿角之制臨陣可捍¶
敵馬結營可衛士卒每隊宜置十具遇敵團牌拒前鹿¶
角列後神銃弓矢相繼迭發則守無不固戰無不克從¶
之天順初移鎮延綏進都督同知明年破寇青陽溝大¶
<pb:KR2a0038_WYG_229-8a>¶
獲封彰武伯佩副將軍印充總兵官鎮守如故延綏設¶
總兵官佩印自信始也頃之破寇髙家堡三年與石彪¶
大破寇於野馬澗明年㓂二萬騎入榆林信擊却之追¶
奔至金雞峪斬平章烏遜特穆爾還所掠人畜萬計其¶
冬代李文鎮大同憲宗即位信自陳前後戰功予世劵¶
成化元年冬禦寇延綏無功召還督三千營瑪拉噶據¶
河套命佩將軍印總諸鎮兵往禦冦既渡河北去已復¶
還據套分掠水泉營及朔州信等屢却之㓂遂東入大¶
<pb:KR2a0038_WYG_229-8b>¶
同因詔信還鎮大同六年信與副將徐恕叅將張瑛分¶
道出塞敗寇於胡柴溝獲馬五百餘匹璽書奬勵信在¶
邊三十年鎮以安靜人樂為用然性好營利代王嘗奏¶
其違法事詔停一嵗祿十三年冬卒於鎮贈侯鎰武毅¶
洪父子兄弟皆佩將印一門三侯伯其時稱名將者推¶
楊氏昌平侯既廢能以流爵弗世而信獨傳其子瑾𢎞¶
治初領將軍宿衛三傳至曽孫炳隆慶時協守南京召¶
掌京營戎政屢加少師卒諡恭襄傳子至孫崇猷李自¶
<pb:KR2a0038_WYG_229-9a>¶
成䧟京師被殺¶
¶
　　石亨渭南人生有異狀方面偉軀美髯及膝其從子彪¶
魁梧似之鬚亦過腹就飲酒肆相者曰今平世二人何¶
乃有封侯相亨嗣世父職為寛河衛指揮僉事善騎射¶
能用大刀毎戰輒摧破正統初以獲首功累遷都指揮¶
僉事敗敵黄牛坡獲馬甚衆三年正月敵三百餘騎飲¶
馬黄河亨追撃至官山下多所斬獲進都指揮同知尋¶
充左叅將佐武進伯朱冕守大同六年上言邉餉難繼¶
<pb:KR2a0038_WYG_229-9b>¶
請分大同左右玉林雲川四衛軍墾淨水坪迤西壙土¶
官給牛種可嵗増糧萬八千石明年又言大同西路屯¶
堡皆臨極邊玉林故城去右衛五十里與東勝單于城¶
接水草便利請分軍築壘防䕶屯種詔皆允行尋以敗¶
敵紅城功進都指揮使敵犯延安追至金山敗之再遷¶
都督僉事亨以國制搜將才未廣請倣漢唐制設軍謀¶
宏逺智識絶倫等科令人得自陳試騐擢用不専保舉¶
報可十四年與都督僉事馬麟巡徼塞外至箭谿山敗¶
<pb:KR2a0038_WYG_229-10a>¶
烏梁海衆進都督同知是時邊將智勇者推楊洪其次¶
則亨亨雖偏將中朝倚之如大帥故亨亦盡力其秋額¶
森大舉㓂大同亨及西寧侯宋瑛武進伯朱冕等戰陽¶
和口瑛冕戰没亨單騎奔還降官募兵自効郕王監國¶
尚書于縑薦之召掌五軍大營進右都督無何封武清¶
伯額森逼京師命偕都督陶瑾等九將分兵營九門外¶
徳勝門當敵衝特以命亨于謙以尚書督軍㓂薄彰儀¶
門都督髙禮等却之轉至徳勝門外亨用謙令伏兵誘¶
<pb:KR2a0038_WYG_229-10b>¶
撃死者甚衆既而圍孫鏜西直門外以亨救引郤相持¶
五日冦斂衆遁論功亨為多進侯景泰元年二月命佩¶
鎮朔大將軍印帥京軍三萬人巡哨大同遇寇敗之其¶
秋予世襲誥劵易儲加亨太子太師于謙立團營命亨¶
提督總兵官如故八年帝將郊宿齋宫疾作不能親行¶
禮召亨代亨受命榻前見帝病甚遂與張軏曹吉祥等¶
謀迎立上皇上皇既復辟以亨首功進爵忠國公眷顧¶
特異言無不從其弟姪家人冒功錦衣者五十餘人部¶
<pb:KR2a0038_WYG_229-11a>¶
曲親故竄名奪門籍得官者四千餘人兩京大臣斥逐¶
殆盡納私人重賄引用太僕丞孫𢎞郎中陳汝言蕭璁¶
張用瀚郝璜龍文朱銓員外郎劉本道為侍郎時有語¶
曰朱三千龍八百勢熖熏灼嗜進者競走其門既以私¶
憾殺于謙范廣等又以給事中成章御史甘澤等九人¶
嘗攻其失貶黜之數興大獄搆䧟耿九疇岳正而戍楊¶
瑄張鵬謫周斌盛顒等又惡文臣為廵撫抑武臣不得¶
肆盡撤還由是大權悉歸亨亨無日不進見數預政事¶
<pb:KR2a0038_WYG_229-11b>¶
所請或不從艴然見於辭色即不召必假事以入出則¶
張大其勢市權利久之帝不能堪嘗以語閣臣李賢賢¶
曰惟獨斷乃可帝然之一日語賢曰閣臣有事須燕見¶
彼武臣何故頻見遂敇左順門非宣召毋得納總兵官¶
亨自此稀燕見亨嘗白帝立碑於其祖墓工部希亨指¶
請敇有司建立翰林院撰文帝以永樂以來無為功臣¶
祖宗立碑故事責部臣而令亨自立初帝命所司為亨¶
營第既成壯麗踰制帝登翔鳯樓見之問誰所居㳟順¶
<pb:KR2a0038_WYG_229-12a>¶
侯吳瑾謬對曰此必王府帝曰非也瑾曰非王府誰敢¶
僭踰若此帝頷之亨既權侔人主而從子彪亦封定逺¶
侯驕横如亨兩家蓄材官猛士數萬中外將帥半出其¶
門都人側目三年秋彪謀鎮大同令千户楊斌等奏保¶
帝覺其詐收斌等拷問得實震怒下彪詔獄亨懼請罪¶
帝慰諭之亨請盡削其姪官放歸田里帝亦不許及鞠¶
彪得繡蟒龍衣及違式寢床諸不法事罪當死遂籍彪¶
家命亨養病亨嘗遣京衛指揮裴瑄出闗市木遣大同¶
<pb:KR2a0038_WYG_229-12b>¶
指揮盧昭追補亾者至是事覺法司請罪亨帝猶置不¶
問法司再鞫彪言彪初為大同遊撃以代王増祿為己¶
功王至跪謝自是數欵彪出歌妓行酒彪凌侮親王罪¶
亦當死因劾亨招權納賕肆行無忌與術士鄒叔彛等¶
私講天文妄談休咎宜置重典帝命錮彪於獄亨閒住¶
罷朝叅時方議革奪門功窮治亨黨由亨得官者悉黜¶
朝署一清明年五月錦衣指揮逯杲奏亨怨望與其從¶
孫後等造妖言蓄飬無頼專伺朝廷動靜不軌迹已著¶
<pb:KR2a0038_WYG_229-13a>¶
廷臣皆言不可輕宥乃下亨詔獄坐謀叛律斬没其家¶
貲踰月亨瘐死彪後竝伏誅彪驍勇敢戰善用斧初以¶
舍人從軍正統末積功至指揮同知額森逼京師既退¶
追襲餘寇頗有斬獲進署都指揮僉事景泰改元詔予¶
實授充遊撃將軍守偹威逺衛敵圍土城彪用礮撃死¶
百餘人遁去塞上日用兵彪勇冠流軰每戰必捷以故¶
一嵗中數遷至都督僉事恃亨勢多縱家人占民産又¶
招納流亾五十餘户檀越闗置莊墾田為給事中李侃¶
<pb:KR2a0038_WYG_229-13b>¶
御史張奎所劾請竝罪亨景帝皆宥不問但令給還民¶
産遣流亡戸復業而已三年冬充右參将協守大同嘗¶
憾巡撫年富抑己不得逞及英宗復辟召彪還亨方得¶
志彪遂誣奏富罪致之獄未幾進都督同知再以遊撃¶
將軍赴大同備敵與叅將張鵬等哨磨兒山寇千餘騎¶
來襲彪率壯士衝擊斬巴圖王搴其旗俘斬百二十人¶
追至三山墩又斬七十二人以是封定逺伯遊撃如故¶
天順二年命偕髙陽伯李文赴延綏禦寇以疾召還尋¶
<pb:KR2a0038_WYG_229-14a>¶
充總兵官明年正月保喇二萬騎入掠安邉營彪與¶
彰武伯楊信等禦之連戰皆㨗追奔出塞轉戰六十餘¶
里生擒四十餘人斬首五百餘級獲馬駝牛羊共二萬餘¶
為西北戰功第一捷聞進侯彪本以戰功起家不藉父¶
兄廕然一門二公侯勢盛而驕多行不義謀鎮大同與¶
亨表裏握兵柄為帝所疑遂及於禍後天順元年進士¶
助亨籌畫都督杜清出亨門下後造妖言有土木掌兵¶
權語葢言杜也事覺後伏誅清亦流金齒¶
¶
<pb:KR2a0038_WYG_229-14b>¶
　　郭登字元登武定侯英孫也幼英敏及長博聞强記善¶
議論好談兵洪熙時授勲衛正統中從王驥征麓川有¶
功擢錦衣衞指揮僉事又從沐斌征騰衝遷署都指揮¶
僉事十四年車駕北征扈從至大同超拜都督僉事充¶
叅將佐總兵官廣寧伯劉安鎮守朱允等軍覆倉猝議¶
旋師登告學士曹鼐張益曰車駕宜入紫荆闗王振不¶
從遂及於敗當是時大同軍士多戰死城門晝閉人心¶
洶洶登慷慨奮勵修城堞繕兵械拊循士卒弔死問傷¶
<pb:KR2a0038_WYG_229-15a>¶
親為裏創傳藥曰吾誓與此城共存亡不令諸君獨死¶
也八月額森擁帝北去經大同使袁彬入城索金幣登¶
閉城門以飛橋取彬入登與安及侍郎沈固給事中孫¶
祥知府霍瑄等出謁伏地慟哭以金二萬餘及宋瑛朱¶
冕内臣郭敬家資進地以賜額森等是夕敵營城西登¶
謀遣壯士劫營迎駕不果明日額森擁帝去景帝監國¶
進都督同知充副總兵尋令代安為總兵官十月額森¶
犯京師登將率所部入援先馳蠟書奏奏至敵已退景¶
<pb:KR2a0038_WYG_229-15b>¶
帝優詔褒答進右都督登計京兵新集不可輕用上用¶
兵方畧十餘事景泰元年春偵知寇騎數千自順聖川¶
入營沙窩登率兵躡之大破其衆追至栲栳山斬二百¶
餘級得所掠人畜八百有騎邊將自土木敗後畏縮無¶
敢與寇戰登以八百人破敵數千騎軍氣為之一振捷¶
聞封定襄伯予世劵四月寇騎數千奄至登出東門戰¶
佯北誘之入土城伏起敵敗走登度敵且復至令軍士¶
齎毒酒羊豕楮錢偽為祭冡者見寇即棄走寇至爭飲¶
<pb:KR2a0038_WYG_229-16a>¶
食之死者甚衆六月額森復以二千騎入寇登再撃却¶
之越數日奉上皇至城外聲言送駕還登與同守者設¶
計具朝服候駕月城内伏兵城上俟上皇入即下月城¶
閘額森及門而覺遂擁上皇去時鎮守中官陳公忌登¶
㑹有發公奸贓者公疑登使之遂與登搆帝謂于謙曰¶
大同吾藩籬也公與登如是其何以守遣右監丞馬慶¶
代公還登愈感奮初額森欲取大同為巢穴故數來攻¶
及每至輒敗有一營數十人不還者敵氣懾始有還上¶
<pb:KR2a0038_WYG_229-16b>¶
皇意上皇既還代王仕壥頌登功乞降敇奬勞兵部言¶
登已封伯乃止二年登以老疾乞休舉石彪自代且請¶
令其子嵩宿衛帝以嵩為㪚騎舍人不聼登辭是時邊¶
患甫息登悉心措置思得公亷有為者與俱遂劾奏沈¶
固廢事而薦尚書楊寧布政使年富又言大同既有御¶
史又有巡按御史僉都御史任寧宜止巡撫宣府帝悉¶
從之以年富代固而徴還固及寧其秋以疾召還登初¶
至大同仕卒可戰者纔數百馬百餘匹及是馬至萬五¶
<pb:KR2a0038_WYG_229-17a>¶
千精卒數萬屹然成巨鎮登去大同人思之初英宗¶
過大同遣人謂登曰朕與登有姻何拒朕若是登奏¶
曰臣奉命守城不知其他英宗銜之及復辟登懼不¶
免首陳八事多迎合尋命掌南京中府事明年召還言¶
官劾登結陳汝言獲召鞫實論斬宥死降都督僉事立¶
功甘肅憲宗即位詔復伯爵充甘肅總兵官奏邊軍償馬¶
艱甚至鬻妻子乞借楚慶肅三王府馬各千匹官酬其直¶
從之用朱永等薦召掌中府事總神機營兵成化四年復¶
<pb:KR2a0038_WYG_229-17b>¶
設十二團營命登偕朱永提督八年卒贈侯諡忠武登¶
儀觀甚偉髯垂過腹為将兼智勇紀律嚴明料敵制勝¶
動合機宜嘗以意造攪地龍飛天網鑿深塹覆以土木¶
如平地敵入圍中發其機自相撞擊頃刻皆陷又倣古¶
製造偏箱車四輪車中藏火器上建旗幟鉤環聨絡布¶
列成陣戰守皆可用其軍以五人為伍敎之盟於神祠¶
一人有功五人同賞罰亦如之十伍為隊隊以能挽六¶
十斤弓者為先鋒十隊領以一都指揮令功無相撓罪¶
<pb:KR2a0038_WYG_229-18a>¶
有專責一時稱善登事母孝居喪秉禮能詩明世武臣¶
無及者無子以兄子嵩為子登謫甘肅留家京師嵩窘¶
其衣食登妾縫紉自給幾殆弗顧登還欲黜之以其壻¶
於㑹昌侯侯嘗活已隠忍不發及卒嵩遂襲爵後以非¶
登嫡嗣止嵩身子參降錦衣衛指揮使¶
¶
　　朱謙夏邑人永樂初襲父職為中都留守左衛指揮僉¶
事洪熙時𨽻陽武侯薛祿征北有功進指揮使宣徳元¶
年進萬全都指揮僉事正統六年與參將王真巡哨至¶
<pb:KR2a0038_WYG_229-18b>¶
巴延山遇寇撃走之次明安山遇烏梁海三百騎又敗¶
之追至莽賚泉寇越山澗遁去乃還時謙已遷都指揮¶
同知乃以為都指揮使八年充右叅將守備萬全左衛¶
明年與楊洪破烏梁海兵於克爾蒐進都督僉事所部¶
發其不法事帝以方防秋宥之復以北征功進都督同¶
知帝北狩額森擁至宣府城下令開門謙與叅將紀廣¶
都御史羅亨信不應遂去進右都督與楊洪入衛㑹寇¶
已退追襲之近畿戰失利洪劾之兵部竝劾洪不救景¶
<pb:KR2a0038_WYG_229-19a>¶
帝俱弗問洪入總京營廷議欲得如洪者代之僉舉謙¶
乃進左都督充總兵官鎮守宣府景泰元年四月寇三¶
百騎入喜峯口復由故道去降勅切責踰月復入犯謙¶
率兵禦之次闗子口寇數千騎突至謙拒以鹿角發火¶
器撃之寇少却如是數四謙軍且退寇復來追都督江¶
福援之亦失利謙卒力戰㓂不得入六月復有二十騎¶
南侵謙遣都指揮牛璽等往禦戰南坡謙見塵起率叅¶
將紀廣等馳援自巳至午寇敗遁論功封撫寧伯是時¶
<pb:KR2a0038_WYG_229-19b>¶
寇氣甚驕屢擾宣府大同意二城且旦夕下而謙守宣¶
府郭登守大同數挫其衆額森知二人難犯始一意歸¶
上皇八月上皇還道宣府謙率子永出見厚犒其使者¶
既而謙謬報寇五千騎毁墻入察之則額森貢使也詔¶
切責之謙惶恐謝明年二月卒於鎮贈侯子永襲謙在¶
邉久善戰然勇而寡謀故其名不若楊洪石亨郭登之¶
著成化中諡武襄永字景昌偉軀貌顧盼有威初見上¶
皇於宣府數目屬焉景泰中嗣爵奉朝請英宗復辟睹¶
<pb:KR2a0038_WYG_229-20a>¶
永識之曰是見朕宣府者耶永頓首謝即日召侍左右¶
分領宣威營禁軍天順四年宣大告警命帥京軍巡邊¶
七年統三千營尋兼神機營憲宗立改督團營領三千¶
營如故成化元年荆襄盜劉通作亂命永與尚書白圭¶
往討進師南漳擊斬九百有奇㑹疾留南漳而圭率大¶
軍破賊永往㑹道遇餘賊俘斬數百人其秋復進討右¶
龍馮喜皆捷論功進侯馮拉噶犯邊命佩將軍印㑹彰¶
武伯楊信禦之㑹遣使朝貢乃班師六年阿勒楚爾寇¶
<pb:KR2a0038_WYG_229-20b>¶
延綏復拜將軍偕都御史王越都督劉玉劉聚徃討敗¶
之蘇家寨寇萬騎自雙山堡分五道至戰於開荒川寇¶
少却乗勢馳之皆棄輜重走至牛家寨遇都指揮吳瓚¶
兵少寇圍之指揮李鎬滕忠至復力戰聚及都指揮范¶
瑾神英分據南山夾擊寇乃大敗斬首一百有六獲馬¶
牛數千阿勒楚爾中流矢遁時斬獲無多然諸將咸力¶
戰追敵邉人以謂為數十年所未有論功予世侯阿勒楚¶
爾雖少挫猶據河套明年正月屢入永所部屢有斬獲¶
<pb:KR2a0038_WYG_229-21a>¶
三月復以萬餘騎分掠懐逺諸堡永與越等分兵為五¶
設伏敗之追至山口及鴻和爾圖河寇敗走遊撃孫鉞¶
蔡瑄别破他部於鹿窖山捷聞璽書奬勞永等再請班¶
師皆不許寇復以二萬餘騎入掠擊退之嵗將盡乃召¶
永還留越總制三邉十四年加永太子太保明年冬拜¶
靖虜将軍東伐以中官汪直監督軍務還進爵保國公又¶
明年正月延綏告警命永為将軍越提督軍務直仍監¶
督分道出塞越與直選輕騎出孤店闗俘㓂於威寧海¶
<pb:KR2a0038_WYG_229-21b>¶
子而永率大軍由西路出榆林不見冦道囘逺費兵食¶
巨萬馬死者五千餘匹於是越得封伯直廕錫踰等而¶
永無功賞不行久之進太子太傅十七年二月復偕直¶
越出師大同禦伊斯瑪音獲首功百二十賜襲世公十¶
九年秋小王子入邊宣大告急越與直已得賜以永為¶
鎮朔大將軍中官蔡新監其軍督諸將周玉李璵等擊¶
敗之還仍督團營或設匿名書言永圖不軌永乞解兵¶
柄不許其冬手敇加太傅太子太師𢎞治四年監修太¶
<pb:KR2a0038_WYG_229-22a>¶
廟成進太師永治軍嚴肅所至多奏功前後八佩將軍¶
印内總十二團營兼掌都督府列侯勛名無與比九年¶
卒追封宣平王諡武毅子暉嗣給事中王廷言永功不¶
當公朝議止予襲一世後皆侯詔可暉字東陽長身美¶
髯人稱其威重類父又屢從父塞下歴行陣時以為才¶
𢎞治五年授勲衞年埀五十始嗣爵分典神機營十二¶
年更置京營大帥命暉督三千營兼領右府事和碩入¶
大同平江伯陳鋭等不能禦命暉佩大將軍印代之比¶
<pb:KR2a0038_WYG_229-22b>¶
至寇已退乃還明年春和碩連小王子大入延綏寧夏¶
右都御史史琳請濟師復命暉佩大將軍印統都督李¶
俊李澄楊玉馬儀劉寧五將往而以中官苗逵監其軍¶
至寧夏寇已飽掠去乃與琳逵率五路師搗其巢於河¶
套冦已徙帳僅斬首三級獲馬駝牛羊千五百以歸未¶
幾寇入固原轉掠平涼慶陽関中大震兩鎮将嬰城不¶
敢戰而暉等畏怯不急赴比至斬首十二人還所掠生¶
口四千遂以㨗聞是役也大帥非制勝才師行紆迴無¶
<pb:KR2a0038_WYG_229-23a>¶
紀律邉民死者徧埜諸郡困轉輸餉軍費八十餘萬他¶
徴發稱是先後僅獲首功十五級廷臣連章劾三人罪¶
帝不問已而上搗巢有功將士萬餘人尚書馬文升大¶
學士劉徤持之帝先入逵等言竟錄二百十人署職一¶
級餘皆被賚及班師帝猶遣中官齎羊酒迎勞言官極¶
論暉罪終不聴以暉總督團營領三千營右府如故武¶
宗即位寇大入宣府復命暉偕逵琳帥師往寇轉掠大¶
同叅將陳雄撃斬八十餘級還所掠人口二千七百有¶
<pb:KR2a0038_WYG_229-23b>¶
奇暉等奏捷列有功將士二萬餘人兵部侍郎閻仲宇¶
大理丞鄧璋往勘所報多不實終以逵故衆咸給賜劉¶
瑾用事暉等更奏録功太薄請依成化間白狐莊例兵¶
部力爭不納竟從暉言得擢者千五百六十三人暉加¶
太保正徳六年卒子麒襲侯嘗充總兵官鎮兩廣與姚¶
鏌平田州誅岑猛加太子太保嘉靖初召還久之守備¶
南京卒子岳嗣亦守備南京隆慶中卒四傳至孫國弼¶
天啟中楊漣劾魏忠賢國弼亦乞速賜䖏分忠賢怒停¶
<pb:KR2a0038_WYG_229-24a>¶
其嵗禄崇禎時總督京營温體仁柄國國弼抗疏劾之¶
詔捕其門客及録疏者下獄停祿如初及至南京進保¶
國公乃與馬士英阮大鋮相結以訖明亡¶
¶
　　孫鏜字振逺東勝州人襲濟陽衛指揮同知用朱勇薦¶
進署指揮使正統末擢指揮僉事充左叅將從總兵官¶
徐恭討葉宗留敗賊金華復破之烏龍嶺英宗北狩景¶
帝召鏜還超擢都督僉事典三千營額森將入犯進右¶
都督充總兵官統京軍一萬禦之紫荆闗將發寇已久¶
<pb:KR2a0038_WYG_229-24b>¶
遂營都城外寇薄徳勝門為于謙等所卻轉至西直門¶
鏜與大戰斬其前鋒數人寇稍北鏜逐之寇益兵圍鏜¶
鏜力戰不解髙禮毛福夀來援禮中流矢㑹石亨兵至¶
寇乃退詔鏜副楊洪追之戰於涿州深溝頗有斬獲師¶
還仍典營務景泰初楊洪劾鏜下獄石亨請殺鏜江淵¶
亦言城下之役惟鏜戰最力乃釋之三年冬充副總兵¶
協郭登鎮大同登節制嚴鏜不得逞欲與分軍且令子¶
百户宏侮登帝械宏竟以鏜故貰之召還典三千營如¶
<pb:KR2a0038_WYG_229-25a>¶
故英宗復辟以奪門功封懐寕伯尋予世劵天順間甘¶
肅告警詔鏜充總兵官帥京軍往討將陛辭病宿朝房¶
夜二鼓太監曹吉祥昭武伯曹欽反其部下都指揮馬¶
亮告變於㳟順侯吳瑾瑾趨語鏜鏜草奏叩東長安門¶
自門隙投入内廷始得集兵縛吉祥守皇城諸門鏜走¶
太平侯張瑾家邀兵擊賊瑾不敢出鏜倉猝復走宣武¶
街急遣二子輔軏呼征西將士紿之曰刑部囚反獄獲¶
者重賞衆稍聚至二千人始語之故時已黎明遂撃欽¶
<pb:KR2a0038_WYG_229-25b>¶
欽方攻東長安門不得入轉攻東安門鏜兵追及賊稍¶
散軏斫欽中膞軏亦被殺欽知事不成竄歸其家猶督¶
衆拒鏜力戰至晡始定論功第一進爵世侯仍典三千¶
營贈軏百户世襲鏜麤猛善戰然數犯法初賄太監金¶
英得遷都督事覺論斬景帝特宥之天順末以受將士¶
賄屢被劾不自安求退詔解營務及府軍前衛事猶掌¶
左府憲宗即位中官劉玉得罪鏜坐與玉婚停祿閒住¶
尋陳情予半祿已復自陳功狀給禄如故成化七年卒¶
<pb:KR2a0038_WYG_229-26a>¶
贈淶國公諡武敏子輔請嗣吏部言奪門功例不得世¶
傳帝以鏜輔反者予之傳子至孫應爵正徳中總督團¶
營四傳至曽孫世忠萬厯中鎮守湖廣總督漕運凡二¶
十年又三傳至孫維蕃流賊䧟京師被殺鏜之冒奪門¶
功封伯爵也都督董興及曹義施聚趙勝等皆乘是時¶
冒封予世劵興義聚自有傳趙勝字克功遷安人襲職¶
為永平衛指揮使正統末禦寇西直門進都指揮僉事¶
天順初與孫鏜等預奪門功超遷都督僉事又與鏜擊¶
<pb:KR2a0038_WYG_229-26b>¶
反者曹欽進同知保喇犯甘肅勝與李杲充左右叅將¶
從白圭西征至固原撃寇却之憲宗立典鼔勇營訓練¶
成化改元山西告警拜將軍次雁門寇已退乃還明年¶
復出延綏禦寇㑹方納欵遂旋師尋典耀武營四年充¶
總兵官鎮遼東七年召典五軍營已改三千營伽嘉色¶
凌犯宣府詔勝為將軍統京兵萬人禦之亦以寇遁召¶
還久之進左都督加太子太保十九年封昌寧伯勝初¶
與李杲竝有名後屢督大師未見敵無功夤緣得封名¶
<pb:KR2a0038_WYG_229-27a>¶
大損後加太保營萬貴妃塋墮崖石間死贈侯諡壯敏¶
𢎞治初孫鑑乞襲爵吏部言勝無功不當傳世乃授錦¶
衣衛指揮使¶
¶
　　范廣遼東人正統中嗣世職為寧逺衛指揮僉事進指¶
揮使十四年積功遷遼東都指揮僉事廣精騎射驍勇¶
絶倫英宗北狩廷議舉將材尚書于謙薦廣擢都督僉¶
事充左副總兵為石亨副額森犯京師廣躍馬陷陣部¶
下從之勇氣百倍寇退又追敗之紫荆闗録功命實授¶
<pb:KR2a0038_WYG_229-27b>¶
俄進都督同知出守懐來尋召還景泰元年二月亨出¶
巡邊時都督衛頴統大營命廣協理三月寇犯宣府敇¶
兵部㑹諸營將遴選將材僉舉廣命充總兵官偕都御¶
史羅通督兵巡哨駐居庸闗外數月還京副石亨提督¶
團營軍馬亨所為不法其部曲多貪縱廣數以為言亨¶
銜之譖罷廣止領毅勇一營又與都督張軏等不相能¶
及英宗復辟亨軏恃奪門功誣廣黨附于謙謀立外藩¶
遂下獄論死子昇戍廣西籍其家以妻孥第宅賜降丁¶
<pb:KR2a0038_WYG_229-28a>¶
明年春軏早朝還途中為拱揖狀左右怪問之曰范廣¶
過也遂得疾不能睡痛楚月餘而死成化初廷臣訟廣¶
寃命子昇仍襲世職廣性剛果每臨陣身先士卒未嘗¶
敗衂一時諸將盡出其下最為于謙所信任以故為儕¶
輩所忌¶
¶
　　贊曰楊洪石亨輩遭時多事奮爪牙之力侯封世劵照¶
耀一門酬庸亦過厚矣洪知盛滿可懼而亨邪狠粗傲¶
怙寵而驕其赤族冝哉朱謙勇畧不及郭登登乃無後¶
<pb:KR2a0038_WYG_229-28b>¶
而謙子永進爵上公子孫世侯勿絶孫鏜范廣善戰畧¶
相等而廣以寃死所遇有幸有不幸相去豈不逺哉¶
¶
¶
¶
¶
¶
　　明史卷一百七十三¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.308714
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 87
<pb:KR2a0038_WYG_087-1a>¶
　　欽定四庫全書¶
¶
　　明史卷八十七¶
¶
　　大學士張廷玉等奉　敕修¶
¶
　　志第六十三¶
¶
　　河渠五¶
¶
　　淮河　　　　　　　泇河¶
¶
　　衛河　　　　　　　漳河¶
¶
　　沁河　　　　　　　滹沱河¶
¶
<pb:KR2a0038_WYG_087-1b>¶
　　桑乾河　　　　　　膠萊河¶
¶
　　淮河出河南平氏胎簪山經桐柏其流始大東至固始¶
入南畿潁州境東合汝潁諸水經夀州北肥水入焉至¶
懐逺城東渦水入焉東經鳯陽臨淮濠水入焉又經五¶
河縣南而納澮沱漴潼諸水勢盛流疾經泗州城南稍¶
東則汴水入焉過龜山麓益折而北㑹洪澤阜陵泥墩¶
萬家諸湖東北至清河南㑹於大河即古泗口也亦曰¶
清口是謂黄淮交㑹之衝淮之南岸&KR0519;河流入焉所謂¶
<pb:KR2a0038_WYG_087-2a>¶
清江浦口又東經淮安北安東南而達于海永樂七年¶
決夀州泛中都正統三年溢清河天順四年溢鳯陽皆¶
隨時修築無鉅害也正徳十三年復决&KR0519;堤灌泗州泗¶
州祖陵在焉其地最下初淮自安東雲梯闗入海無旁¶
溢患迨與黄㑹黄水勢盛奪淮入海之路淮不能與黄¶
敵往往避而東陳瑄鑿清江浦因築髙家堰舊堤以障¶
之淮揚恃以無恐而鳯泗間數為害嘉靖十四年用總¶
河都御史劉天和言築堤衛陵而髙堰方固淮暢流出¶
<pb:KR2a0038_WYG_087-2b>¶
清口鳯泗之患弭隆慶四年總河都御史翁大立復奏¶
濬淮工竣淮益無事至萬厯三年三月髙家堰決髙寶¶
興鹽為巨浸而黄水躡淮且漸逼鳯泗乃命建泗陵䕶¶
城石堤二百餘丈泗得石堤稍寧于是總&KR0519;侍郎吳桂¶
芳言河決崔鎮清河路淤黄強淮弱南徒而灌山陽髙¶
寶請急䕶湖堤帝令熱計其便給事中湯聘尹議請𨗳¶
淮入江㑹河從老黄河奔入海淮得乘虚出清口桂芳¶
以聞議遂寢六年總河都御史潘季馴言髙堰淮揚之¶
<pb:KR2a0038_WYG_087-3a>¶
門户而黄淮之闗鍵也欲𨗳河以入海必藉淮以刷沙¶
淮水南決則獨流停滯清口亦堙河必決溢上流水行¶
平地而邳徐鳯泗皆為巨浸是淮病而黄病黄病而漕¶
亦病相因之勢也于是築髙堰堤起武家墩經大小澗¶
阜陵湖周橋翟壩長八十里使淮不得東又以淮水北¶
岸有王簡張福二口洩入黄河水力分清口易淤淺且¶
黄水多由此倒灌入淮乃築堤捍之使淮無所出黄無¶
所入全淮畢趨清口㑹大河入海然淮水雖出清口亦¶
<pb:KR2a0038_WYG_087-3b>¶
西滛鳯泗八年雨澇淮薄泗城且至祖陵墀中御史陳¶
用賓以聞給事中王道成因言黄河未漲淮泗間霖雨¶
偶集而清口已不容洩宜令河臣疏導堵塞之季馴言¶
黄淮合流東注甚迅駛泗州岡阜盤旋雨潦不及宣洩¶
因此漲溢欲疏鑿則下流已深無可疏欲堵塞則上流¶
不可逆堵乃令季馴相度卒聴之而已十六年季馴復¶
為總河加泗州䕶堤數千丈皆用石十九年九月淮水¶
溢泗州髙于城壕因塞水闗以防内灌于是城中積水¶
<pb:KR2a0038_WYG_087-4a>¶
不洩居民十九渰没侵及祖陵疏洩之議不一季馴謂¶
當聼其自消㑹嘔血乞歸言者因請允其去而帝遣給¶
事中張貞觀往勘㑹總河尚書舒應龍等詳議以上計¶
未有所定連數嵗淮東決髙良澗西灌泗陵帝怒奪應¶
龍官遣給事中張企程往勘議者多請拆髙堰總河尚¶
書楊一魁與企程不從而力請分黄𨗳淮乃建武家墩¶
涇河閘洩淮水由永濟河達涇河下射陽湖入海又建¶
髙良澗及周橋減水石閘以洩淮水一由岔河入涇河¶
<pb:KR2a0038_WYG_087-4b>¶
一由草子湖寶應湖下子嬰溝俱下廣洋湖入海又挑¶
髙郵茆塘港通卲伯湖開金家灣下芒稻河入江以疏¶
淮漲而淮水以平其後三閘漸塞崇禎間黄淮漲溢議¶
者復請開髙堰淮揚在朝者公疏力爭議遂寢然是時¶
建義諸口數決下灌興鹽淮患日棘矣¶
¶
　　泇河二源一出費縣南山谷中循沂州西南流一出嶧¶
縣君山東南與費泇合謂之東西二泇河南㑹彭河水¶
從馬家橋東過㣲山赤山吕孟等湖踰葛墟嶺而南經¶
<pb:KR2a0038_WYG_087-5a>¶
侯家灣良城至泇口鎮合蛤鰻連汪諸湖東㑹沂水從¶
周湖栁湖接邳州東直河東南達宿邊之黄墩湖駱馬¶
湖從董陳二溝入黄河引泗合沂濟運道以避黄河之¶
險其議始于翁大立繼之者傳希摰而成於李化龍曺¶
時聘隆慶四年九月河決邳州自濟寧至宿遷淤百八¶
十里總河侍郎翁大立請開泇河以避黄水未決而罷¶
明年四月河復決邳州命給事中雒遵勘驗工部尚書¶
朱衡請以開泇口河之説下諸臣熟計帝即命遵㑹勘¶
<pb:KR2a0038_WYG_087-5b>¶
遵言泇口河取道雖㨗施工實難葛墟嶺髙出河底六¶
丈餘開鑿僅至二丈硼石中水泉湧出侯家灣良城雖¶
有河形水中多伏石難鑿縱鑿之湍激不可通&KR0519;且蛤¶
鰻周栁諸湖築堤水中功費無算㣲山赤山吕孟等湖¶
難可築堤然須鑿葛墟嶺以洩正派開地浜溝以散餘¶
波乃可施工請罷其議詔尚書朱衡㑹總河都御史萬¶
㳟等覆勘衡奏有三難大畧如遵指且言漕河己通徐¶
邳間堤髙水深不煩别建置乃罷萬厯三年總河都御¶
<pb:KR2a0038_WYG_087-6a>¶
史傳希摰言泇河之議嘗建而中止謂有三難而臣遣¶
錐手歩弓水平畫匠于三難處核勘起自上泉河口開¶
向東南則起處低窪下流趨髙之難可避也南經性義¶
村東則葛墟嶺髙堅之難可避也從陡溝河經郭村西¶
之平坦則良城侯家灣之伏石可避也至泇口上下河¶
渠深淺不一湖塘聫絡相因問有砂礓無礙挑穵大較¶
上起泉河口水所從出也自西北至東南長五百三十¶
里比之黄河近八十里河渠河塘十居八九源頭活水¶
<pb:KR2a0038_WYG_087-6b>¶
脈絡貫通此天之所以資&KR0519;也誠能捐十年治河之費¶
以成泇河則黄河無慮壅決茶城無慮填淤二洪無慮¶
艱險運艘無慮漂損洋山之支河可無開境山之閘坐¶
可無建徐吕之洪夫可盡省馬家橋之堤工可中輟今¶
日不貲之費他日所省抵有餘者也臣以為開泇河便¶
乃命都給事中侯于趙往㑹希摰及巡&KR0519;御史劉光國¶
確議以聞于趙勘上泇河事宜自泉河口至大河口五¶
百三十里内自直河至清河三百餘里無賴于泇事在¶
<pb:KR2a0038_WYG_087-7a>¶
可己惟徐吕至直河上下二百餘里河衝蕭碭則涸二¶
洪衝雎寧則淤邳河宜開以避其害約費百五十餘萬¶
金惟良城伏石長五百五十丈開鑿之力難以逆料性¶
義嶺及南禹陵俱限隔河流二處既開則豐沛河決必¶
至灌入宜先鑿良城石預修豐沛堤防可徐議興功也¶
部覆如其言而謂開泇非數年不成當以治河為急帝¶
不悦責于趙阻撓然議亦遂寢二十年總河尚言舒應¶
龍開韓荘以洩湖水泇河之路始通至二十五年黄河¶
<pb:KR2a0038_WYG_087-7b>¶
決黄堌口南徙徐吕而下幾㫁流方議開李吉口小淳¶
橋及鎮口以下建閘引水以通&KR0519;而論者謂非永久之¶
計于是工科給事中楊應文吏科給事中楊廷蘭皆謂¶
當開泇河工部覆議允行帝命河&KR0519;官勘報不果二十¶
八年御史佴祺復請開泇河工部覆奏云用黄河為&KR0519;¶
利與害参用泇河為&KR0519;有利無害但泇河之外由㣲山¶
吕孟周桞諸湖伏秋水發虞風波冬春水涸虞淺阻須¶
上下别鑿&KR0519;渠建閘節水從之總河尚書劉東星董其¶
<pb:KR2a0038_WYG_087-8a>¶
事以地多沙石工艱未就工科給事中張問達以為言¶
御史張養志復陳開泇河之説有四一曰開黄泥灣以¶
通入泇之徑邳州沂河口入泇河門户也進口六七里¶
有湖名連二汪其水淺而濶下多淤泥欲挑濬則無岸¶
可修欲為壩埽則無基可築湖外有黄泥灣離湖不逺¶
地頗低自沂口至湖北崖約二十餘里于此開一河以¶
接泇口引湖水灌之運舟可直達泇口矣一曰鑿萬家¶
荘以接泇河之源萬家荘泇口迤北地也與臺家莊侯¶
<pb:KR2a0038_WYG_087-8b>¶
家灣良城諸處皆山岡髙阜多砂礓石塊極難為工東¶
星力鑿成河但河身尚淺水止二三尺宜更鑿四五尺¶
俾韓荘之水下接泇口則運舟無論大小皆沛然可達¶
矣一曰濬支河以避㣲口之險㣲山湖在韓荘西上下¶
三十餘里水深丈餘必探淺深立標為嚮導風立帆懸¶
頃刻可過突遇狂颷未免敗沒今己傍湖開支河四十¶
餘里上通西栁荘下接韓荘牽挽有路當再疏濬庶無¶
漂溺之患其一則以萬荘一帶勢髙北水南下至此必¶
<pb:KR2a0038_WYG_087-9a>¶
速請即其地建閘數座以時蓄洩詔速勘行而東星病¶
卒御史髙舉獻河漕三䇿復及泇河工部尚書楊一魁¶
覆言泇河經良城彭河葛墟嶺石礓難鑿故口僅丈六¶
尺淺亦如之當大加疏鑿其韓荘渠上接㣲山吕孟宜¶
多方疏𨗳俾無淤淺順流入馬家橋夏鎮以為運道接¶
濟之資帝以泇河既有成績命河臣更挑濬三十年工¶
部尚書姚繼可言泇河之役宜罷乃止不治未幾總河¶
侍郎李化龍復議開泇河屬之直河以避河險工科給¶
<pb:KR2a0038_WYG_087-9b>¶
事中侯慶逺力主其説而以估費太少責期太速請專¶
任而責成之三十二年正月工部覆化龍疏言開泇有¶
六善其不疑有三泇河開而運不借河河水有無聴之¶
善一以二百六十里之泇河避三百二十里之黄河善¶
二運不借河則我為政得以熟察機宜而治之善三估¶
費二十萬金開河六百二十里視朱衡新河事半功倍¶
善四開河必行召募春荒役興麥熟人散富民不擾窮¶
民得以養善五糧船過洪必約春盡實畏河漲運入泇¶
<pb:KR2a0038_WYG_087-10a>¶
河朝暮無妨善六為陵捍患為民禦災無疑者一徐州¶
向苦洪水泇河既開則徐民之為魚者亦少無疑者二¶
帝深善之令速鳩工為久逺之計八月化龍報分水河¶
成糧船由泇者三之二㑹化龍丁艱去總河侍郎曺時¶
聘代上言頌化龍功然是時𨗳河濬泇雨工並興役未¶
能竟而黄河數溢壊&KR0519;渠給事中宋一韓遂詆化龍開¶
泇之誤化龍憤上章自辨時聘亦力言泇可賴因畫善¶
後六事以聞部覆皆從其議且言泇開於梗&KR0519;之日固¶
<pb:KR2a0038_WYG_087-10b>¶
不可因泇而廢黄漕利于泇成之後亦不可因黄而廢¶
泇兩利俱存庶㡬緩急可賴因請築郗山堤荆頓荘嘴¶
平大泛口湍溜濬猫兒窩等處之淺建鉅梁吳衝閘增¶
三市徐塘壩以終泇河未就之功詔如議越數年泇工¶
未竟督漕者復舍泇由黄舟有覆者遷徙黄泇間運期¶
久踰限三十八年御史蘇惟霖疏陳黄泇利害請專力¶
於泇畧言黄河自清河經桃源北達直河口長二百四¶
十里此在泇下流水平身廣運舟日行僅十里然無他¶
<pb:KR2a0038_WYG_087-11a>¶
道故必用之自直河口而上歴邳徐達鎮口長二百八¶
十餘里是謂黄河又百二十里方抵夏鎮其東自猫窩¶
泇溝達夏鎮止二百六十餘里是謂泇河東西相對舍¶
此則彼黄河三四月問淺與泇同五月初其流洶湧自¶
天而下一歩難行由其水挾沙而來河口日髙至七月¶
初則淺涸十倍統而計之無一時可由者溺入損舟其¶
害甚劇泇河計日可達終鮮風波但得實心任事之臣¶
不三五年缺畧悉補數百年之利也工科給事中何士¶
<pb:KR2a0038_WYG_087-11b>¶
晉亦言運道最險無如黄河先年水出昭陽湖夏鎮以¶
南運道衝阻開泇之議始決避淺澀急溜二洪之險聚¶
諸泉水以時啟閉通行無滯者六年乃今忽欲舎泇由¶
黄致倉皇損壊糧艘或改由大浮橋河道淤塞復還由¶
泇以故運抵灣遲汲汲有守凍之慮由黄之害畧可見¶
矣顧泇工未竟濶狹深淺不齊宜拓廣濬深與㑹通河¶
相等重運空囘往來不相礙迴旋不相避水常充盛舟¶
無留行嵗捐水衡數萬金督以廉能之吏三年可竣工¶
<pb:KR2a0038_WYG_087-12a>¶
然後循駱馬湖北岸東達宿遷大興畚鍤盡避黄河之¶
險則泇河之事訖矣或謂泉脈細㣲太濶太深水不能¶
有不知泇源逺自䝉沂近挾徐塘許池文武諸泉河夫¶
率視濟寧泉河畧相等吕公堂口既塞則山東諸水總¶
合全收加以閘壩堤防何憂不足或請直抵宿遷此功¶
迂而難竟是在任用得入綜理有法耳疏入不報明年¶
部覆總河都御史劉士忠泇黄便宜疏言泇渠春夏間¶
沂武京河山水衡發沙淤潰決嵗終當如南旺例修治¶
<pb:KR2a0038_WYG_087-12b>¶
顧别無置水之地勢不得不塞泇河壩令水復歸黄流¶
故每年三月初則開泇河壩令糧艘及官民船由直河¶
進至九月内則開召公壩入黄河以便空囘及官民船¶
往來至次年二月中塞之半年由泇半年由黄此兩利¶
之道也因請增驛設官又覆惟霖疏言直𨽻猫窩淺為¶
河下流河廣沙淤不可以閘最為泇患宜西開一月河¶
以通沂口凡水挾沙來沙性直走有月河以分之則聚¶
於洄伏之處撈刷較易而泇患少減矣俱報可其後泇¶
<pb:KR2a0038_WYG_087-13a>¶
河遂為永利但需補葺而已然泇勢狹窄冬春糧艘回¶
空仍由黄河焉四十八年巡&KR0519;御史毛一鷺言泇河屬¶
夏鎮者有閘九座属中河者止藉草壩分司官議于直¶
口等處建閘請舉行之詔從其議崇禎四年總&KR0519;尚書¶
楊一鵬濬泇河九年總河侍郎周鼎奏重濬泇河成久¶
之鼎坐決河防逺戍給事中沈允培訟其修泇利運之¶
功得減論¶
¶
　　衛河源出河南輝縣蘓門山百門泉經新鄉汲縣而東¶
<pb:KR2a0038_WYG_087-13b>¶
至幾南濬縣境淇水入焉謂之白溝亦曰宿胥瀆宋元¶
時名曰御河由内黄東出至山東館陶西漳水合焉東¶
北至臨清與㑹通河合北歴徳滄諸州至青縣南合滹¶
沱河北達天津㑹白河入海所謂衛&KR0519;也其河流濁勢¶
盛運道得之始無淺澀虞然自徳州下漸與海近卑窄¶
易衝潰初永樂元年瀋陽軍士唐順言衛河抵直沽入¶
海南距黄河陸路纔五十里若開衞河而距黄河百歩¶
置倉厫受南運糧餉至衞河交運公私兩便乃命廷臣¶
<pb:KR2a0038_WYG_087-14a>¶
議未行其冬命都督僉事陳俊運淮安儀真倉糧百五¶
十餘萬石赴陽武由衛河轉輸北京五年自臨清抵渡¶
口驛決堤七處發卒塞之後宋禮開㑹通河衛河與之¶
合時方數決堤岸遂命禮并治之禮言衛輝至直沽河¶
岸多低薄若不䆒源析流但務堤築恐復潰決勞費益¶
甚㑹通河抵魏家灣與土河連其處可穿二小築以洩¶
于土河雖遇水漲下流衞河自無横溢患徳州城西北¶
亦可穿一小渠葢自衛河岸東北至舊黄河十有二里¶
<pb:KR2a0038_WYG_087-14b>¶
而中間五里故有溝渠宜開道士里洩水入舊黄河至¶
海豐大沽河入海詔從之英宗初永平縣丞李祐請閉¶
漳河以防患疏衛河以通舟從之正統四年築青縣衛¶
河堤岸十三年從御史林廷舉請引漳入衛十四年黄¶
河決臨清四閘御史錢清請濬其南極圈灣河以達衛¶
從之景泰四年運艘阻張秋之決河南叅議豐慶請自¶
衛輝胙城洎于沙門陸輓三十里入衛舟運抵京師命¶
&KR0519;運都督徐㳟覆報如其䇿山東僉事江良材嘗言通¶
<pb:KR2a0038_WYG_087-15a>¶
河于衛有三便古黄河自孟津至懐慶東北入海今衛¶
河自汲縣至臨清天津入海則猶古黄河道也便一三¶
代前黄河東北入海宇宙全氣所鍾河南徙氣遂遷轉¶
今于河隂原武懐孟間𨗳河入衛以達天津不獨徐沛¶
患息而京師形勝百倍便二元漕舟至封邱陸運抵淇¶
門入衛今𨗳河注衛冬春水平&KR0519;舟至河隂順流達衛¶
夏秋水迅仍從徐沛達臨清以北抵京師且修其溝洫¶
擇良有司任之可以備旱澇捍戎馬益起直𨽻河南富¶
<pb:KR2a0038_WYG_087-15b>¶
強之勢便三詹事霍韜大然其畫具奏以聞不行萬厯¶
十六年總督河&KR0519;楊一魁議引沁水入衛命給事中常¶
居敬勘酌可否居敬言衛小沁大衛清沁濁恐利少害¶
多乃止泰昌元年十二月總河侍郎王佐言衛河流塞¶
惟挽漳引沁闢丹三䇿挽漳難而引沁多患丹水則雖¶
勢與沁同而丹口既闢自修武而下皆成安流建閘築¶
堰可垂水利制可亦未能行也崇禎十三年總河侍郎¶
張國維言衛河合漳沁淇洹諸水北流抵臨清㑹閘河¶
<pb:KR2a0038_WYG_087-16a>¶
以濟運自漳河他徙衛流遂弱挽漳引沁之議建而未¶
行宜𨗳輝縣泉源且酌引漳沁闢丹水疏通滏洹淇三¶
水之利害得失命河南撫按勘議以聞不果行¶
¶
　　漳河出山西長子曰濁漳樂平曰清漳俱東經河南臨¶
漳縣由畿南真定河間趨天津入海其分流至山東館¶
陶西南五十里與衛河合洪武十七年河決臨漳勅守¶
臣防䕶復諭工部凡堤塘堰壩可禦水患者皆預修治¶
有司以黄沁漳衛沙五河所決堤岸丈尺具圖計工以¶
<pb:KR2a0038_WYG_087-16b>¶
聞詔以軍民兼築之永樂七年決固安縣賀家口九年¶
決西南張固村河口與滏陽河合流下田不可耕臨漳¶
主簿趙永中乞令災户于漳河旁墾髙阜荒地從之是¶
年築沁州及大名等府決堤十三年漳滏並溢漂沒磁¶
州田稼二十二年溢廣崇洪熙元年漳滏並溢決臨漳¶
三塚村等堤岸二十四處發軍民修築宣徳八年復築¶
三塜村堤口正統元年漳滏並溢壊臨漳杜村西南堤¶
三年漳決廣平順徳四年又決彰徳皆命修築十三年¶
<pb:KR2a0038_WYG_087-17a>¶
御史林廷舉言漳河自沁州發源七十餘溝㑹而為一¶
至肥鄉堤岸逼隘水勢激湍故為民患元時分支流入¶
衛河以殺其勢永樂間堙塞舊跡尚存去廣平大留村¶
十八里宜發丁夫鑿通置閘遏水轉入之而疏廣肥鄉¶
水道則漳河水減免居民患而衛河水增便漕從之漳¶
水遂通于衛正徳元年濬滏陽河河舊在任縣新店村¶
東北源出磁州經永平曲周平鄉至穆家口㑹百泉等¶
河北流永樂間漳河决而與合二水每並為患至景泰¶
<pb:KR2a0038_WYG_087-17b>¶
間又合漳衝曲周諸縣沿河之地皆築堤備之成化間¶
舊河淤衝新店西南為新河合沙洺等河入穆家口亦¶
築堤備之英宗時漳已通衛𢎞治初益徙入御河遂棄¶
滏堤不理其後漳水復入新河兩岸地皆沒任縣民髙¶
晹等以為言下巡撫官勘奏言穆家口乃衆河之委當¶
從此先而併濬新舊河令分流漳鑿決堤以漸向築從¶
之自此漳滏滙流而入衛之道漸堙矣萬厯二十八年¶
給事中王徳完言漳河決小屯東經魏縣元城抵館陶¶
<pb:KR2a0038_WYG_087-18a>¶
入衛為一變其害小決髙家口析二流于臨漳之南北¶
俱至成安東吕彪河合流經廣平肥鄉永年至曲周入¶
滏水同流至青縣口方入&KR0519;河為再變其害大滏水不¶
勝漳而令納漳則狹小不能束巨浪病溢而患在民衛¶
水昔仰漳而令舍漳則細緩不能捲沙泥病涸而患在¶
運塞髙家河口導入小屯河費少利多為上䇿仍迴龍¶
鎮至小灘入衛費鉅害少為中䇿築吕彪河口固堤漳¶
水運道不資利地方不罹害為中策命河&KR0519;督臣集議¶
<pb:KR2a0038_WYG_087-18b>¶
行之直𨽻巡按佴祺亦請引漳河並下督臣急引漳㑹¶
衛以圖永濟不果行¶
¶
　　沁河出山西沁源縣綿山東谷穿太行山東南流三十¶
里入河南境遶河内縣東北又南東至武陟縣與黄河¶
㑹而東注達徐州以濟&KR0519;其支流自武陟紅荆口經衛¶
輝入衛河元郭守敬言沁餘水引至武陟北流合御河¶
灌田此沁入衛之故跡也明初黄河自滎澤趨陳潁徑¶
入于淮不與沁合乃鑿渠引之令河仍入沁久之沁水¶
<pb:KR2a0038_WYG_087-19a>¶
盡入黄河而八衛之故道堙矣武陟者沁黄交㑹處也¶
永樂間再決再築宣徳九年沁水決馬曲灣經獲嘉至¶
新鄉水深成河城北又滙為澤築堤以防猶不能遏新¶
鄉知縣許宣請堅築決口俾由故道遣官相度從之沁¶
水稍定而其支流復入于衛正統三四年間武陟沁堤¶
復再決再築十三年黄河決滎澤背沁而去乃從武陟¶
東寶家灣開渠三十里引河入沁以達淮自後沁河益¶
大合而沁之入衛者漸淤景泰三年僉事劉清言自沁¶
<pb:KR2a0038_WYG_087-19b>¶
決馬曲灣入衛沁黄衛三水相通轉輸頗利今決口已¶
塞衛河膠淺運舟悉從黄河嘗遇險阻宜遣官濬沁資¶
衛軍民運船視逺近之便而轉輸之詔下巡撫集議明¶
年清復言東南&KR0519;舟水淺弗能進請自滎澤入沁河濬¶
岡頭百二十里以通衛河且張秋之決由沁合黄勢遂¶
奔急若引沁入衛則張秋無患行人王晏亦言開岡頭¶
置閘分沁水使南入黄北達衛遇漲則閉閘&KR0519;可永無¶
患並下督漕御史王竑等覈實以聞明年都給事中何¶
<pb:KR2a0038_WYG_087-20a>¶
陞言沁河有漏港己成河臨清屯聚膠淺之舟宜使從¶
此入黄度三旬可達淮詔竑及都御史徐有貞閲之既¶
而罷引沁河議初王晏請&KR0519;沁有司多言弗利晏固争¶
吏部尚書王直請遣官行河命侍郎趙榮同晏往榮亦¶
言不利議乃寢天順八年都察院都事金景輝復請濬¶
陳橋集古河分引沁水北通長垣曹州鉅野以達&KR0519;河¶
詔按實以聞未能行也𢎞治二年夏黄河沙埽頭五處¶
入沁河其冬又決祥符翟家口合沁河出丁家道口十¶
<pb:KR2a0038_WYG_087-20b>¶
一年員外郎謝緝以黄河南決恐牽沁水南流徐吕二¶
洪必涸請遏黄河堤沁水使俱入徐州方下所司勘議¶
明年漕運總兵官郭鋐上副使張鼐引沁河議請于武¶
陟木欒店鑿渠抵荆隆口分沁水入賈魯河由丁家道¶
口以下徐淮倘河或南徙即引沁水入濟以濟二洪之¶
運帝即令鼐理之而曺縣知縣鄒魯又駁鼐議謂引沁¶
必塞沁入河之口沁水無歸必漫田廬若俟下流既通¶
而始塞之水勢擣虚千里不折其患更大甚于黄陵且¶
<pb:KR2a0038_WYG_087-21a>¶
起木欒店至飛雲橋地以千里計用夫百萬積功十年¶
未能必其成也兖州知府龔𢎞主其説因上言鼐見河¶
勢南行故建此議但今秋水逆流東北亟宜濬築乃從¶
河臣撫臣議修丁家口上下堤岸而鼐議卒罷至萬厯¶
十五年沁水決武陟東岸蓮花池金屹&KR2565;新鄉獲嘉盡¶
渰沒廷議築堤障之都御史楊一魁言黄河從沁入衛¶
此故道也自河徙而沁與俱南衛水每涸宜引沁入衛¶
不使助河為虐部覆言沁入黄衛入&KR0519;其来已久頃沁¶
<pb:KR2a0038_WYG_087-21b>¶
水決木欒蓮花口而東一魁因建此議而科臣常居敬¶
往勘言衛輝府治卑于河恐有衝激且沁水多沙入&KR0519;¶
反為患不如堅築決口廣闢河身乃罷其議三十三年¶
茶陵知州范守己復言嘉靖六年河決豐沛胡世寧言¶
沁水自紅荆口分流入衛近年始塞宜擇武陟陽武地¶
開一河北達衛水以備徐沛之塞㑹盛應期主開新渠¶
議遂不行近者十年前河沙淤塞沁口沁水不得入河¶
自木欒店東決岸奔流入衛則世寧紅荆口之説信矣¶
<pb:KR2a0038_WYG_087-22a>¶
彼時守土諸臣塞其決口築以堅堤仍𨗳沁水入河而¶
堤外河形直抵衛滸至今存也請建石閘于堤分引一¶
支由所決河道東流入衛&KR0519;舟自邳遡河而上因沁入¶
衛東達臨清則㑹通河可廢帝命總河及撫按勘議不¶
行¶
¶
　　滹沱河出山西繁峙秦戯山循太行掠晋冀逶迤而東¶
至武邑合漳東北至青縣岔河口入衛下直沽或云九¶
河中所稱徒駭是也明初故道由藳城晋州抵寧晋入¶
<pb:KR2a0038_WYG_087-22b>¶
衛其後遷徙不一河身不甚深而水勢洪大左右旁近¶
地大率平漫夏秋雨潦挾衆流而潰往往成巨浸水落¶
則因其淺淤以為功修堤濬流隨時補救不能大治也¶
洪武間一濬建文永樂間修武強真定決岸者三至洪¶
熙元年夏&KR0834;雨河水大漲晋定深三州藳城無極饒陽¶
新樂寧晋五縣低田盡沒而滹沱遂久淤矣宣徳六年¶
山水復暴泛衝壊堤岸發軍民濬之正統元年溢獻縣¶
決大郭黿窩口堤四年溢饒陽決醜女堤及獻縣郭家¶
<pb:KR2a0038_WYG_087-23a>¶
口堤渰深州田百餘里皆命有司修築十一年復疏晋¶
州故道成化七年巡撫都御史楊璿言壩州固安東安¶
大城香河寶坻新安任邱河間肅寧饒陽諸州縣屢被¶
水患由地勢平衍水易瀦積而唐滹沱白溝三河上源¶
堤岸率皆低薄遇雨輒潰官吏東西決放以隣為壑宜¶
求故跡隨宜濬之帝即命璿董其事水患稍寧至十八¶
年衛漳滹沱並溢潰漕河岸自清平抵天津決口八十¶
六因循者久之𢎞治二年修真定縣白馬口及近城堤¶
<pb:KR2a0038_WYG_087-23b>¶
三千九百餘丈五年又築䕶城瑅二道後復比年大水¶
真定城内外俱浸改挑新河水患始息嘉靖元年築束¶
鹿城西決口修晉州紫城口堤未㡬復連嵗被水十年¶
冬巡按御史傳漢臣言滹沱流經大名故所築二堤衝¶
敗宜修復如舊乃命撫按官㑹議其明年敕太僕鄉何¶
梀往治之棟言河發渾源州㑹諸山之水東趨真定由¶
晉州紫城口之南入寧晉泊㑹衛河入海此故道也晉¶
州西髙南下因衝紫城東溢而束鹿深州諸處遂為巨¶
<pb:KR2a0038_WYG_087-24a>¶
浸今宜起藳城張村至晋州故堤築十八里髙三丈廣¶
十之植椿榆諸樹乃濬河身三十餘里𨗳之南行使歸¶
故道則順天真保諸郡水患俱平矣又用郎中徐元祉¶
言于真定濬滹沱河以保城池又導東鹿武強河間獻¶
縣諸水循滹沱以出皆從之自後數十年水頗戢無大¶
害萬厯九年給事中顧問言臣令任邱見滹沱水漲漂¶
沒民田不可勝紀請饒陽河間以下水占之地悉捐¶
為河而募夫深濬河身堅築堤岸以圖永久命下撫按¶
<pb:KR2a0038_WYG_087-24b>¶
官勘議增築雄縣横堤八里任邱束堤二十里¶
¶
　　桑乾河盧溝上源也發源太原之天池㐲流至朔州馬¶
邑雷山之陽有金龍池者渾泉溢出是為桑乾東下大¶
同古定橋抵宣府保安州雁門應州雲中諸水皆㑹穿¶
西山入宛平界東南至看丹口分為二其一東由通州¶
髙麗荘入白河其一南流霸州合易水南至天津丁字¶
沽入漕河曰盧溝河亦曰渾河河初過懐來束兩山間¶
不得肆至都城西四十里石景山之東地平土疏衝激¶
<pb:KR2a0038_WYG_087-25a>¶
震盪遷徙弗常元史名盧溝曰小黄河以其流濁也上¶
流在西山後者盈涸無定不為害嘉靖三十三年御史¶
宋儀望嘗請疏鑿以漕宣大糧三十九年都御史李文¶
進以大同缺邊儲亦請開桑乾河以通運道自古定橋¶
至盧溝橋務里村水運五節七百餘里陸運二節八十¶
八里春秋二運可得米二萬五千餘石且造淺船由盧¶
溝達天津而建倉務里村青白口八處以備撥運皆不¶
能行下流在西山前者泛溢害稼畿封病之隄防急焉¶
<pb:KR2a0038_WYG_087-25b>¶
洪武十六年濬桑乾河自固安至髙家荘八十里霸州¶
西支河二十里南支河三十五里永樂七年決固安賀¶
家口十年壊盧溝橋及堤岸沒官田民廬溺死人畜洪¶
熙元年決東狼窩口宣徳三年潰盧溝堤皆發卒治之¶
六年順天府尹李庸言永樂中渾河決新城髙從周口¶
遂致淤塞霸州桑圓里上下每年水溺無所洩漫湧倒¶
流北灌海子凹牛欄佃請亟修集從之七年侍郎王佐¶
言通州至河西務河道淺狹張家灣西舊有渾河請疏¶
<pb:KR2a0038_WYG_087-26a>¶
濬帝以役重止之九年決東狼窩口命都督鄭銘往築¶
正統元年復命侍郎李庸修築竝及盧溝橋小屯厰潰¶
岸明年工竣越三年白溝渾河二水俱溢決保定縣安¶
州堤五十餘處復命庸治之築龍王廟南石堤七年築¶
渾河口八年築固安決口成化七年霸州知州蔣愷言¶
城北草橋界河上接渾河下至小直沽注于海永樂間¶
渾河改流西南經固安新城雄縣抵州屢決為害近決¶
孫家口東流入海又東抵三角淀小直沽乃其故道請¶
<pb:KR2a0038_WYG_087-26b>¶
因其自然之勢修築堤岸詔順天府官相度行之十九¶
年命侍郎杜謙督理盧溝河堤岸𢎞治二年決楊木厰¶
堤命新寧伯譚祐侍郎陳政内官李興等督官軍二萬¶
人築之正徳元年築狼窩決口久之下流支渠盡淤嘉¶
靖十年從郎中陸時雍言發卒濬導三十四年修栁林¶
至草橋大河四十一年命尚書雷禮修盧溝河岸禮言¶
盧溝東南有大河從麗荘園入直沽下海沙澱十餘里¶
稍東岔河從固安抵直沽勢髙今當先濬大河令水歸¶
<pb:KR2a0038_WYG_087-27a>¶
故道然後築長堤以固之決口地下水急人力難驟施¶
西岸故堤綿亘八百丈遺址可按宜併築詔從其請明¶
年訖工東西岸石堤凡九百六十丈萬厯十五年九月¶
神宗幸石景山臨觀渾河召輔臣申時行至幄次諭曰¶
朕每聞黄河衝決為患不常欲觀渾河以知水勢今見¶
河流洶湧如此知黄河經理倍難宜飭所司加慎勿以¶
勞民傷財為故事至選用務得人吏工二部宜明喻朕¶
意心¶
¶
<pb:KR2a0038_WYG_087-27b>¶
　　膠萊河在山東平度州東南膠州東北源出髙密縣分¶
南北流南流自膠州濟灣口入海北流經平度州至掖¶
縣海倉口入海議海運者所必講也元至元十七年菜¶
人姚演獻議開新河鑿池三百餘里起膠西縣東陳村¶
海口西北達膠河出海倉口請之膠萊新河尋以勞費¶
難成而罷明正統六年昌邑民王坦上言漕河水淺軍¶
卒窮年不休往者江南常海運自太倉抵膠州州有河¶
故道接掖縣宜濬通之由掖浮海扺直沽可避東北海¶
<pb:KR2a0038_WYG_087-28a>¶
險數千里較&KR0519;河為近部覆寢其議嘉靖十一年御史¶
方逺宜等復議開新河以馬家墩數里皆石岡議復寢¶
十七年山東巡撫胡纘宗言元時新河石座舊跡猶往¶
惟馬壕未通已募夫鑿治請復濬淤道三十餘里命從¶
其議至十九年副使王獻言勞山之西有薛島陳島石¶
砑林立横伏海中最險元人避之故放洋走成山正東¶
踰登抵萊然後出直沽考膠萊地圗薛島西有山曰小¶
竺兩峯夾峙中有石岡曰馬壕其麓南北皆接海崖而¶
<pb:KR2a0038_WYG_087-28b>¶
北即林灣又稍北即新河又西北即萊州海倉由麻灣¶
抵海倉纔三百三十里由淮安踰馬壕抵直沽纔一千¶
五百里可免遶海之險元人嘗鑿此道遇石而止今鑿¶
馬壕以趨麻灣濬新河以出海倉誠便獻乃于舊所鑿¶
地迤西七丈許鑿之其初土石相半下則皆石又下石¶
頑如鐵焚以烈火用水沃之石爛化為燼海波流滙麻¶
灣以通長十有四里廣六丈有竒深半之由是江淮之¶
舟逵于膠萊踰年復濬新河水泉旁溢其勢深濶設九¶
<pb:KR2a0038_WYG_087-29a>¶
閘置浮梁建官署以守而中間分水嶺難通者三十餘¶
里時總河王以旂議復海運請先開平度新河帝謂妄¶
議生擾而獻亦適遷去于是工未就而罷三十一年給¶
事中李用敬言膠萊新河在海運舊道西王獻鑿馬家¶
壕𨗳張魯白現諸河水益之今淮舟直抵麻灣即新河¶
南口也從海倉直抵天津即新河北口也南北三百餘¶
里潮水深入中有九穴湖大沽河皆可引濟其當疏濬¶
者百餘里耳宜急開通給事中賀涇御史何廷鈺亦以¶
<pb:KR2a0038_WYG_087-29b>¶
為請詔廷鈺㑹山東撫按官行視既而以估費浩繁報¶
罷隆慶五年給事中李貴和復請開濬詔遣給事中胡¶
檟㑹山東撫按官議檟言獻所鑿渠流沙善崩所引白¶
河細流不足灌注他若現河小膠河張魯河九穴都泊¶
皆潢汙不深廣膠河雖有微源地勢東下不能北引諸¶
水皆不足資上源則水泉枯涸無可仰給下流則浮沙¶
易潰不能持久擾費無益巡撫梁夢龍亦言獻悞執元¶
人廢渠為海運故道不知渠身太長春夏泉涸無所引¶
<pb:KR2a0038_WYG_087-30a>¶
注秋冬暴漲無可洩蓄南北海沙易塞舟行滯而不通¶
乃復報罷萬厯三年南京工部尚書劉應節侍郎徐栻¶
復議海運言難海運者以放洋之險覆溺之患今欲去¶
此二患惟自膠州以北楊家圈以南濬地百里無髙山¶
長坂之隔楊家圈北悉通海潮矣綜而計之開創者什¶
五通濬者什三量濬者什二以錐探之上下皆無石可¶
開無疑乃命栻任其事應節議主通海而栻往相度則¶
膠州旁地髙峻不能通潮惟引泉源可成河然其道二¶
<pb:KR2a0038_WYG_087-30b>¶
百五十餘里鑿山引水等堤建閘估費百萬詔切責栻¶
謂其以難詞沮成事㑹給事中光懋疏論之且請令應¶
節往勘應節至謂南北海口水俱深濶舟可秉潮徐悉¶
其便以聞山東巡撫李世達上言南海麻灣以北應節¶
謂沙積難除徙古路溝十三里以避之又慮南接鴨綠¶
港東連龍家屯沙積甚髙渠口一閘沙隨潮入故復有¶
建閘障沙之議臣以為閘閉則潮安從入閘啟則沙又¶
安從障也北海倉口以南至新河閘大率沙淤潮淺應¶
<pb:KR2a0038_WYG_087-31a>¶
節挑東岸一里僅去沙二尺大潮一來沙壅如故故復¶
有築堤約水障沙之議臣以為障兩岸之沙則可耳若¶
潮自中流衝激安能障也分水嶺髙峻一工止二十丈¶
而費千五百金下多碙&KR0008;石掣水甚難故復有改挑王¶
家邱之議臣以為吳家口至亭口髙峻者共五十里大¶
槩多&KR1697;&KR0008;石費當若何而舍此則又無河可行也夫潮¶
信有常大潮稍逺亦止及陳村閘楊家圈不能更進況¶
月止二潮乎此潮水之難恃也河道紆曲二百里張魯¶
<pb:KR2a0038_WYG_087-31b>¶
白膠三水㣲細都泊行潦業己乾涸設遇亢旱何泉可¶
引引泉亦難恃也元人開濬此河史臣謂其勞費不貲¶
終無成功足為前鑒巡按御史商為正亦言挑分水嶺¶
下方廣千丈用夫千名纔下數尺為碙&KR0008;石又下皆沙¶
又下盡黒沙又下水泉湧出甫挑即淤止深丈二尺必¶
欲通海行舟更須挑深一丈雖二百餘萬未足了此給¶
事中王道成亦論其失工部尚書郭朝賓復請停罷遂¶
召應節栻還京罷其役嗣是中書程守訓御史髙舉顔¶
<pb:KR2a0038_WYG_087-32a>¶
思忠尚書楊一魁相繼議及之皆不果行崇禎十四年¶
山東巡撫曾櫻户部主事邢國璽復申王獻劉應節之¶
説給内帑十萬金工未舉櫻去官十六年夏尚書倪元¶
璐請截&KR0519;糧由膠萊河轉餉自膠河口用小船抵分水¶
嶺車盤嶺眷四十里達于萊河復用小船出海可無島¶
嶕漂損之患山東副總兵黄元恩獻議畧同皆未及行¶
¶
¶
<pb:KR2a0038_WYG_087-32b>¶
¶
¶
¶
¶
¶
¶
¶
　　明史卷八十七¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:14.593410
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 92
<pb:KR2a0038_WYG_092-1a>¶
　　欽定四庫全書¶
¶
　　明史卷九十二¶
¶
　　大學士張廷玉等奉　敕修¶
¶
　　志第六十八¶
¶
　　兵四¶
¶
　　清理軍伍　　　　　訓練¶
¶
　　賞功　　　　　　　火器¶
¶
　　車船　　　　　　　馬政¶
¶
<pb:KR2a0038_WYG_092-1b>¶
　　明初垜集令行民出一丁為軍衛所無缺伍且有羡丁¶
未幾大都督府言起吳元年十月至洪武三年十一月¶
軍士逃亡者四萬七千九百餘於是下追捕之令立法¶
懲戒小旗逃所隸三人降為軍上至總旗百户千户皆¶
視逃軍多寡奪俸降革其從征在外者罰尤嚴十六年¶
命五軍府檄外衛所速逮缺伍士卒給事中潘庸等分¶
行清理之明年從兵部尚書俞綸言京衛軍户絶者毋¶
冒取同姓及同姓之親令有司覈實發補府衛毋特遣¶
<pb:KR2a0038_WYG_092-2a>¶
人二十一年詔衞所覈實軍伍有匿己子以養子代者¶
不許其秋令衛所著軍士姓名鄉貫為籍具載丁口以¶
便取補又置軍籍勘合分給内外軍士遇㸃閲以為驗¶
成祖即位遣給事等官分閲天下軍重定垜集軍更代¶
法初三丁巳上垜正軍一别有貼户正軍死貼户丁補¶
至是令正軍貼戸更代貼户單丁者免當軍家蠲其一¶
丁徭洪熙元年興州左屯衛軍范濟極言勾軍之擾富¶
峪衛百戸錢興奏言祖本涿鹿衛軍死父繼以功授百¶
<pb:KR2a0038_WYG_092-2b>¶
戸臣已襲父職而本衛猶以臣祖為逃軍屢行勾取帝¶
謂尚書張本曰軍伍不清弊多類此已而宣宗立軍弊¶
益滋㸃者徃徃匿其籍或誣攘良民充伍帝諭兵部曰¶
朝廷於軍民如舟車任載不可偏重有司宜審實毋混¶
乃分遣吏部侍郎黄宗載等清理天下軍衛三年敕給¶
事御史清軍定十一條例榜示天下明年復増為二十¶
二條五年從尚書張本請令天下官吏軍旗公勘自洪¶
永來勾軍之無踪者豁免之六年令勾軍有親老疾獨¶
<pb:KR2a0038_WYG_092-3a>¶
子者編之近地餘丁赴工逋亡者例發口外改為罰工¶
一年示優恤焉八年免蘇州衛抑配軍百五十九人已¶
食糧止令終其身者千二百三十九人先是蘓常軍户¶
絶者株累族黨動以千計知府况鍾言於朝又常州民¶
訴受抑為軍者七百有奇故特敕廵撫侍郎周忱清理¶
正統初令勾軍家丁盡者除籍逃軍死亡及事故者或¶
家本軍籍而偶同姓名里胥挾讐妄報冒解或已解而¶
赴部聲寃者皆與豁免定例補伍皆發極邉而南北人¶
<pb:KR2a0038_WYG_092-3b>¶
互易大學士楊士奇謂風土異宜瀕於夭折請從所宜¶
發戍署兵部侍郎鄺埜以為紊祖制寢之成化二年山¶
西巡撫李侃復請補近衛始議行十一年命御史十一¶
人分道清軍以十分為率及三分者最不及者殿時以¶
罪謫者逃故亦勾其家丁御史江昂謂非罰弗及嗣之¶
義乃禁之嘉靖初捕亡令愈苛有株累數十家勾攝經¶
數十年者丁口已盡猶移覆紛紜不已兵部尚書胡世¶
寧請屢經清報者免勾又避役之人必緩急難倚急改¶
<pb:KR2a0038_WYG_092-4a>¶
編原籍衛所有缺伍則另選舍餘及犯罪者充補犯重¶
發邉衛者責賣家産闔房遷發使絶顧念庶衛卒皆土¶
著而逃亡益鮮帝是其言其後用主事王學益議製勾¶
單立法詳善乆之停差清軍御史寛管解逃軍及軍赴¶
衛違限之科清軍官日玩愒文卷磨滅議者復請申飭¶
萬厯三年給事中徐貞明言勾軍東南資装出於户丁¶
解送出於里遞每軍不下百金大困東南之民究無補¶
於軍政宜視班匠例免其解補而重徴班銀以資召募¶
<pb:KR2a0038_WYG_092-4b>¶
使東南永無勾補之擾而西北之行伍亦充鄖陽巡撫¶
王世貞因言有四便應勾之户樂於就近不圖避匿便¶
一各安水土不至困絶便二近則不逃逃亦易追便三¶
解户不至破家便四而兵部卒格貞明議不行後十三¶
年南京兵部尚書郭應聘復請各就近地南北改編又¶
言應勾之軍南直隸至六萬六千餘株連至二三十萬¶
人請自天順以前竟與釋免報可逺近皆悦然改編令¶
下求改者相繼明年兵部言什伍漸耗邉鎮軍人且希¶
<pb:KR2a0038_WYG_092-5a>¶
圖脱伍有㫖復舊而應聘之議復不行凡軍衛掌於職¶
方而勾清則武庫主之有所勾攝自衛所䦕報先覈鄉¶
貫居止内府給批下有司提本軍謂之跟捕提家丁謂¶
之勾捕間有恩恤開伍者洪武二十三年令應補軍役¶
生員遣歸卒業宣徳四年上虞人李志道充楚雄衛軍¶
死有孫宗臯宜繼時已中鄉試尚書張本言於帝得免¶
如此者絶少户有軍籍必仕至兵部尚書始得除軍士¶
應起解者皆僉妻有津給軍裝解軍行糧軍丁口糧之¶
<pb:KR2a0038_WYG_092-5b>¶
費其册單編造皆有恒式初定户口收軍勾清三冊嘉¶
靖三十一年又編四冊曰軍貫曰兜底曰類衛類姓其¶
勾軍另給軍單葢終明世於軍籍最嚴然弊政漸叢而¶
擾民日甚¶
¶
　　明太祖起布衣䇿羣力取天下即位後屢命元勛宿將¶
分道練兵而其制未定洪武六年命中書省大都督府¶
御史臺六部議教練軍士律騎卒必善馳射槍刀歩兵¶
必善弓弩槍歩射以十二矢之半逺可到近可中為程¶
<pb:KR2a0038_WYG_092-6a>¶
逺可到將弁百六十歩軍士百二十歩近可中五十歩¶
彀弩以十二矢之五逺可到蹶張八十歩划車六十歩¶
槍必進退熟習在京衛所以五千人為率取其一指揮¶
以下官領赴御前驗試餘以次番試在外都司衛所每¶
衛五千人取五之一千户以下官領赴京驗試餘以次¶
番試軍士歩騎皆善將領各以其能受賞否則軍士給¶
錢六百為道里費將領自指揮使以下所統軍士三分¶
至六分不中者次第奪俸七分以上次第降官至為軍¶
<pb:KR2a0038_WYG_092-6b>¶
止都指揮軍士四分以上不中奪俸一年六分以上罷¶
職後十六年令天下衛所善射者十選一於農隙分番¶
赴京較閲以優劣為千百户賞罰邉軍本衛較射二十¶
年命衛士習射於午門丹墀明年復令天下衛所馬歩¶
軍士各分十班將弁以廕叙乆次陞者統之冬月至京¶
閲試指揮千百户年深慣戰及屯田者仍免先下操練¶
法俾遵行不如法及不嫺習者罰明年詔五軍府比試¶
軍士分三等賞鈔又各給鈔三錠為路費不中者亦給¶
<pb:KR2a0038_WYG_092-7a>¶
之明年再試不如式軍移戍雲南官謫從征總小旗降¶
為軍武臣子弟襲職試騎歩射不中程令還衛署事與¶
半俸二年後仍試如故者亦降為軍文皇即位五駕北¶
征六師嘗自較閲又嘗敕秦晉周肅諸王各選䕶衛軍¶
五千命官督赴真定操練陜西甘肅寧夏大同遼東諸¶
守將及中都留守河南等都司徐宿等衛遣將統馬歩¶
軍分駐真定徳州操練候赴京閲視景泰初立十團營¶
給事中鄧林進軒轅圖即古八陣法也因用以教軍成¶
<pb:KR2a0038_WYG_092-7b>¶
化間增團營為十二命月二次㑹操起仲春十五日止¶
仲夏十五日秋冬亦如之宏治九年兵部尚書馬文升¶
申明洪永操法五日内二日走陣下營三日演武武宗¶
好武勇每令提督坐營官操練又自執金鼓演四鎮卒¶
然大要以恣馳騁供嬉戯非有實也嘉靖六年定下營¶
布陣止用三疊陣及四門方營又令每營選槍刀箭牌¶
銃手各一二人為教師轉相教習及更營制分兵三十¶
枝設将三十員各統三千人訓練擇精鋭者名選鋒厚¶
<pb:KR2a0038_WYG_092-8a>¶
其校藝之賞總督大臣一月㑹操者四餘日營將分練¶
協理大臣及巡視給事御史隨意入一營校閲賞罰因¶
以擇選鋒帝又置内營於内教場練諸内使隆慶初命¶
各營將領以教練軍士分數多寡為黜陟全營教練者¶
加都督僉事以次减全不教練者降祖職一級革任回¶
衛三年内教練有成操協大臣奬諭恩録無功績者議¶
罰規制雖立然將卒率媮惰操演徒為具文先是浙江¶
叅將戚繼光以善教士聞嘗調土兵製鴛鴦陣破倭至¶
<pb:KR2a0038_WYG_092-8b>¶
是己官總兵穆宗從給事中吳時来請命繼光練兵薊¶
門薊兵精整者數十年繼光嘗著練兵實紀以訓士一¶
曰練伍首騎次歩次車次輜重先選伍次較藝總之以¶
合營二曰練膽氣使明作止進退及上下統屬相友相¶
助之義三曰練耳使明號令四曰練手足使熟技藝五¶
曰練營陣詳布陣起行結營及交鋒之正變終之以練¶
將後多遵用之¶
¶
　　賞功之制太祖時大賞平定中原征南諸將及雲南越¶
<pb:KR2a0038_WYG_092-9a>¶
州之功賞格雖具然不豫為令惟二十九年命沿海衛¶
所指揮千百户獲倭一船及賊者陞一級賞銀五十兩¶
鈔五十錠軍士水陸禽殺賊賞銀有差永樂初以將士¶
乆勞命禮部依太祖陞賞例叅酌行之乃分竒功首功¶
次功三等其賞之輕重次第率臨時取㫖亦不豫為令¶
十二年定凡交鋒之際突出敵背殺敗賊衆者勇敢入¶
陣斬將搴旗者本隊已勝别隊勝負未决而能救援克¶
敵者受命能任事出竒破賊成功者皆為竒功齊力前¶
<pb:KR2a0038_WYG_092-9b>¶
進首先敗賊者前隊交鋒未决後隊向前敗賊者皆為¶
首功軍行及營中禽獲奸細者亦准首功餘皆次功又¶
立功賞勘合定四十字曰神威精勇猛强壯毅英雄克¶
勝兼超㨗竒功奮鋭鋒智謀宣妙略剛烈效忠誠果敢¶
能安定揚名顯大勲編號用寳貯内府印綬監當是時¶
稽功之法甚嚴正統十四年造賞功牌有竒功頭功齊¶
力之分以大臣主之凡挺身突陣斬將奪旗者與竒功¶
牌生禽衛拉特或斬首一級與頭功牌雖無功而被傷¶
<pb:KR2a0038_WYG_092-10a>¶
者與齊力牌葢専為衛拉特設也是後將士有功行賞¶
視立功之地凖例奏行北邉為上東北邉次之西番及¶
苖蠻又次之内地反賊又次之世宗時苦倭甚故海上¶
功比北邉尤為最北邉自甘肅迤東抵山海闗成化十¶
四年例一人斬一級者進一秩至三秩止二人共斬者¶
為首進秩同壯男與實授㓜弱婦女與署職為從及四¶
級以上俱給賞領軍官部下五百人者獲五級進一秩¶
領千人者倍之正徳十年重定例獨斬一級者陞一秩¶
<pb:KR2a0038_WYG_092-10b>¶
三人共者陞署一秩俱從給賞四五六人共者首給賞¶
從量賞二人共斬一㓜敵者首視三人例從量賞不願¶
陞者每實授一秩賞銀五十兩署職二十兩嘉靖十五¶
年定領軍官千把總加至三秩止都指揮以上止陞署¶
職二級餘加賞東北邉初定三級當北邉之一萬厯中¶
改與北邉同番㓂苖蠻亦三級進一秩實授署職視北¶
邉十級一上并不及數者給賞萬厯三年令陜西番㓂¶
功視成化中例軍官千總領五百人者部下斬三十級¶
<pb:KR2a0038_WYG_092-11a>¶
領千人者六十級把總領五百人者十級領千人者三¶
十級俱進一秩至三秩止南方蠻賊宣徳九年例三級¶
以上及斬獲首賊俱陞一秩餘加賞正徳十六年定軍¶
官部下斬百級者陞署一秩三百級者實授一秩四百¶
級者陞一秩餘功加賞倭賊嘉靖三十五年定斬倭首¶
賊一級陞實授三秩不願者賞銀百五十兩從賊一級¶
授一秩漢人脇從一級署一秩陣亡者本軍及子實授¶
一秩海洋遇賊有功均以竒功論萬厯十二年更定視¶
<pb:KR2a0038_WYG_092-11b>¶
舊例少變以賊衆及船之多寡為功賞之差復定海洋¶
征戰無論倭冦海賊勘是竒功與世襲雲南夷賊禽斬¶
功次視倭功内地反賊成化十四年例六級陞一秩至¶
三秩止㓜男婦女及十九級以上與不及數者給賞正¶
徳七年定流賊例名賊一級授一秩世襲為從者給賞¶
次賊一級署一秩從賊三級及陣亡者俱授一秩世襲¶
重傷回營死者署一秩又以割耳多寡論功最多者至¶
陞二秩世襲先是五年寧夏功後嘉靖元年江西功俱¶
<pb:KR2a0038_WYG_092-12a>¶
視流賊例崇禎中購闖獻以萬金爵封侯餘賊有差以¶
賊勢重變常格也其俘獲人畜器械成化例俱給所獲¶
者其論功陞秩成化十四年例軍士陞一秩為小旗舍¶
人陞一秩給冠帶以上類推嘉靖四十三年定都督等¶
官無階可陞者所應襲男廕冠帶萬厯十三年定都指¶
揮使陞秩者不授都督賞銀五十兩陞俸者半之其有¶
司民兵隆慶六年定視軍人例自洪宣以後賞格皆以¶
斬級多少豫定條例漸多倖弊日啓正徳間副使胡世¶
<pb:KR2a0038_WYG_092-12b>¶
寧言兩軍格鬪手眼瞬息不得差池何暇割級其獲級¶
者或殺已降或殺良民或偶得單行之賊被掠逃出之¶
人非真功也宜選强明剛正之員為紀功官痛懲此弊¶
時弗能行故事鎮守官奏帶例止五名後領兵官所奏¶
有至三四百名者不在斬馘之例别立名目曰運送神¶
鎗曰齎執旗牌曰衝鋒破敵曰三次當先曰軍前効勞¶
冒濫之弊至斯極已¶
¶
　　古所謂礟皆以機發石元初得西域礟攻金蔡州城始¶
<pb:KR2a0038_WYG_092-13a>¶
用火然造法不傳後亦罕用至明成祖平交阯得神機¶
鎗礟法特置神機營肄習製用生熟赤銅相間其用鐡¶
者建鐡柔為最西鐡次之大小不等大者發用車次及¶
小者用架用樁用托大利於守小利於戰隨宜而用為¶
行軍要器永樂十年詔自開平至懐來宣府萬全興和¶
諸山頂皆置五礟架二十年從張輔請增置於山西大¶
同天城陽和朔州等衛以禦敵然利器不可示人朝廷¶
亦慎惜之宣徳五年敕宣府總兵官譚廣神銃國家所¶
<pb:KR2a0038_WYG_092-13b>¶
重在邉墩堡量給以壯軍威勿輕給正統六年邉將黄¶
真楊洪立神銃局於宣府獨石帝以火器外造恐傳習¶
漏泄敕止之正統末邉備日亟御史楊善請鑄兩頭銅¶
銃景泰元年巡闗侍郎江潮言真定藏都督平安火傘¶
上用鐡鎗頭環以響鈴置火藥筩三發之可潰敵馬應¶
州民師翺製銃有機頃刻三發及三百歩外俱試驗之¶
天順八年延綏叅將房能言麓川破賊用九龍筒一線¶
然則九箭齊發請頒式各邉至嘉靖八年始從右都御¶
<pb:KR2a0038_WYG_092-14a>¶
史汪鋐言造佛郎機礟謂之大將軍發諸邉鎮佛郎機¶
者國名也正徳末其國舶至廣東白沙巡檢何儒得其¶
制以銅為之長五六尺大者重千餘斤小者五百十斤¶
巨腹長頸腹有修孔以子銃五枚貯藥置腹中發及百¶
餘丈最利水戰駕以蜈蚣船所撃輙縻碎二十五年總¶
督軍務翁萬達奏所造火器兵部試之言三出連珠百¶
出先鋒鐡捧雷飛俱便用母子火獸布地雷礮止可夜¶
劫營御史張鐸亦進十眼銅礮大彈發及七百歩小彈¶
<pb:KR2a0038_WYG_092-14b>¶
百歩四眼鐡鎗彈四百歩詔工部造萬厯中通判華光¶
大奏其父所製神異火器命下兵部其後大西洋船至¶
復得巨礮曰紅夷長二丈餘重者至三千斤能洞裂石¶
城震數十里天啓中錫以大將軍號遣官祀之崇禎時¶
大學士徐光啓請令西洋人製造發各鎮然將帥多不¶
得人城守不固有委而去之者及流㓂犯闕三大營兵¶
不戰而潰鎗礮皆為賊有反用以攻城城上亦發礮擊¶
賊時中官已多異志皆空器貯藥取聲震而已明置兵¶
<pb:KR2a0038_WYG_092-15a>¶
仗軍器二局分造火器號將軍者自大至五又有奪門¶
將軍大小二様神機礮襄陽礮盞口礮椀口礮旋風礮¶
流星礮虎尾礮石榴礮龍虎礮毒火飛礮連珠佛郎機¶
礮信礮神礮礮裡礮十眼銅礮三出連珠礮百出先鋒¶
礮鐵捧雷飛礮火獸布地雷礮椀口銅鐵銃手把銅鐵¶
銃神銃斬馬銃一窩鋒神機箭銃大中小佛郎機銅銃¶
佛郎機鐵銃木廂銅銃筋繳樺皮鐵銃無敵手銃鳥嘴¶
銃七眼銅銃千里銃四眼鐵鎗各號雙頭鐵鎗夾把鐵¶
<pb:KR2a0038_WYG_092-15b>¶
手鎗快鎗以及火車火傘九龍筒之屬凡數十種正徳¶
嘉靖間造最多又各邉自造自正統十四年四川始其¶
他刀牌弓箭槍弩狼筅蒺藜甲胄戰襖在内有兵仗軍¶
器鍼工鞍轡諸局屬内庫掌於中官在外有盔甲厰屬¶
兵部掌以郎官京省諸司衛所又俱有雜造局軍資器¶
械名目繁夥不具載惟火器前代所少故特詳焉¶
中原用車戰而東南利舟楫二者於兵事為最要自騎¶
兵起車制漸廢洪武五年造獨轅車北平山東千輛山¶
<pb:KR2a0038_WYG_092-16a>¶
西河南八百輛永樂八年北征用武剛車三萬輛皆惟¶
以供餽軍至正統十二年始從總兵官朱冕議用火車¶
備戰自是言車戰者相繼十四年給事中李侃請以驘¶
車千輛鐡索聨絡騎卒處中每車翼以刀牌手五人賊¶
犯陣刀牌手撃之賊退則開索縱騎帝命造成祭而後¶
用下車式於邉境用七馬駕寧夏多溝壑總兵官張泰¶
請用獨馬小車時以為便箭工周四章言神機鎗一發¶
難繼請以車載鎗二十箭六百車首置五鎗架一人推¶
<pb:KR2a0038_WYG_092-16b>¶
二人扶一人執㸑試可乃造景泰元年定襄伯郭登請¶
倣古制為偏箱車轅長丈三尺濶九尺高七尺五寸箱¶
用薄板置銃出則左右相連前後相接鈎環牽互車載¶
衣糧器械并鹿角二屯處十五歩外設為藩每車鐵礮¶
弓弩刀牌甲士共十人無事輪番推挽外以長車二十¶
載大小將軍銃每方五輛轉輸樵採皆在圍中又用四¶
輪車一列五色旗視敵指揮廷議此可以守難於攻戰¶
命登酌行蘭州守備李進請造獨輪小車上施皮屋前¶
<pb:KR2a0038_WYG_092-17a>¶
用木板畫獸面鑿口置椀口銃四鎗四神機箭十四樹¶
旗一行為陣止為營二年吏部郎中李賢請造戰車長¶
丈五尺高六尺四寸四圍箱板穴孔置銃上闢小牕每¶
車前後占地五歩以千輛計四方可六十里芻糧器械¶
輜重咸取給焉帝令亟行成化二年從郭登言製軍隊¶
小車每隊六輛輛九人二人挽七人番代車前置牌畫¶
猊首逺望若城壘然八年寧都諸生何京上禦敵車式¶
上施鐵網網穴發鎗弩行則歛之五十車為一隊用士¶
<pb:KR2a0038_WYG_092-17b>¶
三百七十五人十二年左都御史李賔請造偏箱車與¶
鹿角叅用兵部尚書項忠請驗閲以登高陟險不便已¶
之十三年從甘肅總兵官王璽奏造雷火車中立樞軸¶
旋轉發礮二十年宣大總督余子俊以車五百輛為一¶
軍每輛卒十人車隙補以鹿角既成而遲重不可用時¶
人謂之鷓鴣軍宏治十五年陜西總制秦紘請用隻輪¶
車名曰全勝長丈四尺上下共六人可衝敵陣十六年¶
閒住知府范吉獻先鋒霹靂車嘉靖十一年南京給事¶
<pb:KR2a0038_WYG_092-18a>¶
中王希文請倣郭固韓琦之制造車前鋭後方上置七¶
鎗為櫓三層各置九牛神弩傍翼以卒行載甲兵止為¶
營陣下邉鎮酌行十五年總制劉天和復言全勝車之¶
便而稍為損益用四人推挽所載火器弓弩刀牌以百¶
五十斤為凖箱前畫狻猊旁列虎盾以䕶騎士命從其¶
制四十三年有司奏准京營教演兵車共四千輛每輛¶
歩卒五人神鎗夾靶鎗各二自正統以來言車戰者如¶
此然未嘗一當敵至隆慶中戚繼光守薊門奏練兵車¶
<pb:KR2a0038_WYG_092-18b>¶
七營以東西路副總兵及撫督標共四營分駐建昌遵¶
化石匣密雲薊遼總兵二營駐三屯昌平總兵一營駐¶
昌平每營重車百五十有六輕車加百歩兵四千騎兵¶
三千十二路二千里間車騎相兼可禦敵數萬穆宗韙¶
之命給造費然特以遏衝突施火器亦未嘗以戰也是¶
後遼東巡撫魏學曾請設戰車營倣偏箱之制上設佛¶
郎機二下置雷飛礮快鎗六每車歩卒二十五人萬厯¶
末經略熊廷弼請造雙輪戰車每車火礮二翼以十卒¶
<pb:KR2a0038_WYG_092-19a>¶
皆持火鎗天啓中直𨽻巡按御史易應昌進户部主事¶
曹履吉所製鋼輪車小衝車等式以禦敵皆罕得其用¶
大約邉地險阻不利車戰而舟楫之用則東南所宜舟¶
之制江海各異太祖於新江口設船四百永樂初命福¶
建都司造海船百三十七又命江楚兩浙及鎮江諸府¶
衛造海風船成化初濟川衛楊渠獻槳舟圖皆江舟也¶
海舟以舟山之烏槽為首福船耐風濤且禦火浙之十¶
裝標號軟風蒼山亦利追逐廣東船鐡栗木為之視福¶
<pb:KR2a0038_WYG_092-19b>¶
船尤巨而堅其利用者二可發佛郎機可擲火毬大福¶
船亦然能容百人底尖上濶首昂尾高柁樓三重帆桅¶
二傍䕶以板上設木女牆及礮牀中為四層最下實土¶
石次寢息所次左右六門中置水櫃揚帆炊㸑皆在是¶
最上如露臺穴梯而登傍設翼板可慿以戰矢石火器¶
皆俯發可順風行海蒼視福船稍小開浪船能容三五¶
十人頭鋭四槳一櫓其行如飛不拘風潮順逆艟&KR2827;船¶
視海蒼尤小蒼山船首尾皆濶帆櫓竝用櫓設船傍近¶
<pb:KR2a0038_WYG_092-20a>¶
後每傍五枝每枝五跳跳二人以板閘跳上露首於外¶
其制上下三層下實土石上為戰塲中寢處其張帆下¶
椗皆在上層戚繼光云倭舟甚小一入裏海大福海蒼¶
不能入必用蒼船逐之衝敵便㨗溫人謂之蒼山鐡也¶
沙鷹二船相需成用沙船可接戰然無翼蔽鷹船兩端¶
鋭進退如飛傍釘大茅竹竹間牕可發銃箭牕内舷外¶
隠人以盪槳先駕此入賊隊沙船隨進短兵接戰無不¶
勝漁船至小每舟三人一執布帆一執槳一執鳥嘴銃¶
<pb:KR2a0038_WYG_092-20b>¶
隨波上下可掩賊不備網梭船定海臨海象山俱有之¶
形如梭竹桅布帆僅容二三人遇風濤輙舁入山麓可¶
哨探蜈蚣船象形也能駕佛郎機銃㡳尖面濶兩傍楫¶
數十行如飛兩頭船旋轉在舵因風四馳諸船無逾其¶
速葢自嘉靖以來東南日備倭故海舟之制特詳備云¶
明制馬之屬内厩者曰御馬監中官掌之牧於大&KR0008;葢¶
倣周禮十有二閑意牧於官者為太僕寺行太僕寺苑¶
馬寺及各軍衛即唐四十八監意牧於民者南則直𨽻¶
<pb:KR2a0038_WYG_092-21a>¶
應天等府北則直𨽻及山東河南等府即宋保馬意其¶
曰備養馬者始於正統末選馬給邉邉馬足而寄牧於¶
畿甸者也官牧給邉鎮民牧給京軍皆有孶生駒官牧¶
之地曰草場或為軍民佃種曰熟地嵗徴租佐牧人市¶
馬牧之人曰恩軍曰隊軍曰改編軍曰充發軍曰抽發¶
軍苑馬分三等上苑萬中七千下四千一夫牧馬十匹¶
五十夫設圉長一人凡馬肥瘠登耗籍其毛齒而時省¶
之三嵗寺卿偕御史印烙鬻其羸劣以轉市邉衛營堡¶
<pb:KR2a0038_WYG_092-21b>¶
府州縣軍民壯騎操馬則掌於行寺卿邉用不足又以¶
茶易於番以貨市於邉其民牧皆視丁田授馬始曰户¶
馬既曰種馬按嵗徴駒種馬死孶生不及數輙賠補此¶
其大凡也初太祖都金陵令應天太平鎮江廬州鳳陽¶
揚州六府滁和二州民牧馬洪武六年設太僕寺於滁¶
州統於兵部後增滁陽五牧監領四十八羣已為四十¶
監旋罷惟存天長大興舒城三監置草場於湯泉滁州¶
等地復令飛熊廣武英武三衛五軍養一馬馬嵗生駒¶
<pb:KR2a0038_WYG_092-22a>¶
一嵗解京既而以監牧歸有司専令民牧江南十一户¶
江北五户養馬一復其身太僕官督理嵗正月至六月¶
報定駒七月至十月報顯駒十一二月報重駒嵗終考¶
馬政以法治府州縣官吏凡牡曰兒牝曰騍兒一騍四¶
為羣羣頭一人五羣羣長一人三十年設北平遼東山¶
西陜西甘肅行太僕寺定牧馬草場永樂初設太僕寺¶
於北京掌順天山東河南舊設者為南太僕寺掌應天¶
等六府二州四年設苑馬寺於陜西甘肅統六監監統¶
<pb:KR2a0038_WYG_092-22b>¶
四苑又設北京遼東二苑馬寺所統視陜西甘肅十二¶
年令北畿民計丁養馬選居閒官教之畜牧民十五丁¶
以下一匹十六丁以上二匹為事編發者七户一匹得¶
除罪尋以寺卿楊砥言北方人户五丁養一免其田租¶
之半薊州以東至南海等衛戍守軍外每軍飼種馬一¶
又定南方養馬例鳳廬揚滁和五丁一應天太鎮十丁¶
一淮徐初養馬亦以丁為率十八年罷北京苑馬寺悉¶
牧之民洪熙元年令民牧二嵗徴一駒免草粮之半自¶
<pb:KR2a0038_WYG_092-23a>¶
是馬日蕃漸散於隣省濟南兖州東昌民養馬自宣徳¶
四年始也彰徳衛輝䦕封民養馬自正統十一年始也¶
已而也先入犯取馬二萬寄養近京充團營騎操而盡¶
以故時種馬給永平等府景泰三年令兒馬十八嵗騍¶
馬二十嵗以上免算駒成化二年以南土不産馬改徴¶
銀四年始建太僕寺常盈庫貯備用馬價是時民漸苦¶
養馬六年吏部侍郎葉盛言向時嵗課一駒而民不擾¶
者以芻牧地廣民得為生也自豪右莊田漸多養馬漸¶
<pb:KR2a0038_WYG_092-23b>¶
不足供洪熙初改兩年一駒成化初改三年一駒馬愈¶
削民愈貧然馬卒不可少乃復兩年一駒之制民愈不堪¶
請敕邉鎮隨俗所宜凡可以買馬足邉軍民交益者便¶
宜處置時馬文升撫陜西又極論邉軍償馬之累請令¶
屯田卒田多丁少而不領馬者嵗輸銀一錢以助賠償¶
雖皆允行而民困不能舒也繼文升撫陜者蕭禎請省¶
行太僕寺兵部覆云洪永時設行太僕及苑馬寺凡茶¶
馬番人貢馬悉收寺苑放牧常數萬匹足充邉用正統¶
<pb:KR2a0038_WYG_092-24a>¶
以後北敵屢入抄掠馬遂日耗言者每請裁革是惜小¶
費而忘大計於是敕諭禎但令加意督察而北畿自永¶
樂以來馬日滋輒責民牧民年十五者即養馬太僕少¶
卿彭禮以户丁有限而課駒無窮請定種馬額㑹文升¶
為兵部尚書奏行其請乃定兩京太僕種馬兒馬二萬¶
五千騍馬四之二年納駒著為令時宏治六年也十五¶
年冬尚書劉大夏薦南京太常卿楊一清為副都御史¶
督理陜西馬政一清奏言我朝以陜右宜牧設監苑跨¶
<pb:KR2a0038_WYG_092-24b>¶
二千餘里後皆廢惟存長樂靈武二監今牧地止數百¶
里然以供西邉尚無不足但苦監牧非人牧養無法耳¶
兩監六苑䦕城安定水泉便利宜為上苑牧萬馬廣寧¶
萬安為中苑黑水草場逼窄清平地狹土瘠為下苑萬¶
安可五千廣寧四千清平二千黑水千五百六苑馬給¶
軍外可常牧馬三萬二千五百足供三邉用然欲廣孳¶
息必多蓄種馬宜增滿萬匹兩年一駒五年可足前數¶
請支太僕馬價銀四萬二千兩於平慶臨鞏買種馬七¶
<pb:KR2a0038_WYG_092-25a>¶
千又養馬恩隊軍不足請編流亡民及問遣回籍者且¶
視恩軍例凡發邉衛充軍者改令各苑牧馬增為三千¶
人又請相地勢築城通商種植榆柳春夏放牧秋冬還¶
廐馬既得安敵來亦可收保孝宗方重邉防大夏掌兵¶
部一清所奏輒行遷總制仍督馬政諸監草場原額十¶
三萬三千七百餘頃存者已不及半一清覈之得荒地¶
十二萬八千餘頃又䦕武安苑地二千九百餘頃正徳¶
二年聞於朝及一清去官未幾復廢時御史王濟言民¶
<pb:KR2a0038_WYG_092-25b>¶
苦養馬有一孶生馬輒害之間有定駒賂醫諱之有顯¶
駒墜落之馬虧欠不過納銀二兩既孶生者已聞官而¶
復倒斃不過納銀三兩孶生不死則飢餓馬日瘦削無¶
濟實用今種馬地畆人丁嵗取有定額請以其額數令¶
民買馬而種馬孶生縣官無與兵部是其言自後每有¶
奏報輒引濟言縣官無與種馬事但責駒於民遺母求¶
子矣初邉臣請馬太僕寺以見馬給之自改徴銀馬日¶
少而請者相繼給價十萬買馬萬匹邉臣不能市良馬¶
<pb:KR2a0038_WYG_092-26a>¶
馬多死太僕卿儲巏以為言請仍給馬又指陳各邉種¶
馬盗賣私借之弊語雖切不能從而邉鎮給發日益繁¶
延綏三十六營堡自宏治十一年始十年間發太僕銀¶
二十八萬有奇買補四萬九千餘匹寧夏大同居庸關¶
等處不與焉至徳七年遂開納馬例凡十二條九年復¶
發太僕銀市馬萬五千於山東遼東河南及鳳陽保¶
定諸府嘉靖元年陜西苑馬少卿盧璧條上馬政請督¶
逋負明印烙訓醫藥均地差以救目前而闢場廣蓄為¶
<pb:KR2a0038_WYG_092-26b>¶
經久計帝嘉納之自後言馬事者頗衆大都因事立説¶
補救一時而已二十九年俺達入㓂太僕馬缺復行正¶
徳納馬例已稍增損之至四十一年遂䦕例至捐馬授¶
職隆慶二年提督四夷館太常少卿武金言種馬之設¶
専為孶生備用備用馬既别買則種馬可遂省今備用¶
馬已足三萬宜令每馬折銀三十兩解太僕種馬盡賣¶
輸兵部一馬十兩則直𨽻山東河南十二萬匹可得銀¶
百二十萬且收草豆銀二十四萬御史謝廷傑謂祖制¶
<pb:KR2a0038_WYG_092-27a>¶
所定關軍機不可廢兵部是廷傑言而是時内帑乏方¶
分使括天下逋賦穆宗可金奏下部議部請養賣各半¶
從之太僕之有銀也自成化時始然止三萬餘兩及種¶
馬賣銀日增是時通貢互市所貯亦無幾及張居正作¶
輔力主盡賣之議自萬厯九年始上馬八兩下至五兩¶
又折徴草豆地租銀益多以供團營買馬及各邉之請¶
然一騸馬輒發三十金而州縣以駑馬進其直止數金¶
且仍寄養於馬户害民不減曩時又國家有興作賞賚¶
<pb:KR2a0038_WYG_092-27b>¶
往往借支太僕銀太僕帑益耗十五年寺卿羅應鶴請¶
禁借支二十四年詔太僕給陜西賞功銀寺臣言先年¶
庫積四百餘萬自東西二役興僅餘四之一朝鮮用兵¶
百萬之積俱空今所存者止十餘萬况本寺寄養馬嵗¶
額二萬匹今嵗取折色則馬之派徴甚少而東征調兌¶
尤多卒然有警馬與銀俱竭何以應之章下部未能有¶
所釐革也崇禎初核户兵工三部借支太僕馬價至一¶
千三百餘萬葢自萬厯以來冏政大壊而邉牧廢弛愈¶
<pb:KR2a0038_WYG_092-28a>¶
不可問既而遼東督師袁崇焕以缺馬請於兩京州縣¶
寄養馬内折三千匹價買之西邉太僕卿凃國鼎言祖¶
宗令民養馬専供京營騎操防䕶都城非為邉也後來¶
改折無事則易馬輸銀有警則出銀市馬仍是為京師¶
備禦之意今折銀已多給各鎮如并此馬盡折萬一變¶
生奈何帝是其言却崇焕請按明世馬政法久弊叢其¶
始盛終衰之故大率由草場興廢太祖既設草場於大¶
江南北復定北邉牧地自東勝以西至寧夏河西察罕¶
<pb:KR2a0038_WYG_092-28b>¶
納爾以東至大同宣府開平又東南至大寧遼東抵鴨¶
緑江又北千里而南至各衛分守地又自雁門關西抵¶
黄河外東歴紫荆居庸古北抵山海衛荒間平埜非軍¶
民屯種者聴諸王駙馬以至近邉軍民樵採牧放在邉¶
藩不得自占永樂中又置草場於畿甸尋以順聖川至¶
桑乾河百三十餘里水草羙令以太僕千騎令懐來¶
衛卒百人分牧後增至萬二千匹宣徳初復置九馬坊¶
於保安州於是兵部奏馬大蕃息以色别而名之其毛¶
<pb:KR2a0038_WYG_092-29a>¶
色二十五等其種三百六十其後莊田日增草場日削¶
軍民皆困於孶養宏治初兵部主事湯冕太僕卿王霽¶
給事中韓祐周旋御史張淳皆請清覈而旋言香河諸¶
縣地占於勢家霸州等處俱有仁夀宫皇莊乞罷之以¶
益牧地雖允行而占佃已久卒不能清南京諸衛牧場¶
亦久廢兵部尚書張鎣請復之御史胡海言恐遺地利¶
遂止京師團營官馬萬匹與旗手等衛上直官馬皆分¶
置草場嵗春末馬非聴用者坐營官領下場放牧草豆¶
<pb:KR2a0038_WYG_092-29b>¶
住支秋末回給事御史閲視馬斃軍逃者以聞後上直¶
馬不出牧而騎操馬仍嵗出如例嘉靖六年武定侯郭¶
勛以邉警為辭奏免之徴各場租以充公費餘貯太僕¶
買馬於是營馬専仰秣司農嵗費至十八萬户部為詘¶
而草場益廢議者爭以租佃取贏浸滛至神宗時弊壊¶
極矣茶馬司洪武中立於川陜聴西番納馬易茶賜金¶
牌信符以防詐偽每三嵗遣廷臣召諸番合符交易上¶
馬茶百二十觔中馬七十觔下馬五十觔以私茶出者¶
<pb:KR2a0038_WYG_092-30a>¶
罪死雖勛戚無貸末年易馬至萬三千五百餘匹永樂¶
中禁稍弛易馬少乃命嚴邉關茶禁遣御史巡督正統¶
末罷金牌嵗遣行人巡察邉氓冒禁私販者多成化間¶
定差御史一員領敕専理宏治間大學士李東陽言金¶
牌制廢私茶盛有司又屢以敝茶紿番族番人抱憾往¶
往以羸馬應宜嚴敕陜西官司掲榜招諭復金牌之制¶
嚴收良茶頗增馬直則得馬必蕃及楊一清督理苑馬¶
遂命并理鹽茶一清申舊制禁私販種官茶四年間易¶
<pb:KR2a0038_WYG_092-30b>¶
馬九千餘匹而茶尚積四十餘萬觔靈州鹽池增課五¶
萬九千貯慶陽固原庫以買馬給邉又懼後無専官制¶
終廢也於正徳初請令巡茶御史兼理馬政行太僕苑¶
馬寺官聴其提調報可御史翟唐嵗收茶七十八萬餘¶
觔易馬九千有竒後法復弛嘉靖初户部請掲榜禁私¶
茶凡引俱南户部印發府州縣不得擅印三十年詔給¶
番族勘合然初制訖不能復矣馬市者始永樂間遼東¶
設市三二在開元一在廣寧各去城四十里成化中巡¶
<pb:KR2a0038_WYG_092-31a>¶
撫陳鉞復奏行之後至萬厯初不廢嘉靖中開馬市於¶
大同陜邉宣鎮相繼行隆慶五年俺答上表稱貢總督¶
王崇古市馬七千餘匹為價九萬六千有竒其價遼東¶
以米布絹宣大山西以銀市易外有貢馬者以鈔幣加¶
賜之初太祖起江左所急惟馬屢遣使市於四方正元¶
夀節内外藩封將帥皆以馬為幣外國土司番部以時¶
入貢朝廷每厚加賜予所以招擕懐柔者備至文帝勤¶
逺畧遣使絶域外國來朝者甚衆然所急者不在馬自¶
<pb:KR2a0038_WYG_092-31b>¶
後狃於承平駕馭之權失馬無外增惟恃孶生嵗課重¶
以官吏侵漁牧政荒廢軍民交困矣葢明自宣徳以後¶
祖制漸廢軍旅特甚而馬政其一云¶
¶
¶
¶
¶
　　明史卷九十二¶
¶

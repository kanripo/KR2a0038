# -*- mode: mandoku-view -*-
#+TITLE: 明史
#+DATE: 2019-03-29 20:49:20.124369
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 478
<pb:KR2a0038_WYG_478-1a>¶
　　欽定四庫全書¶
¶
　　明史卷二百九十七考證¶
¶
　　傅檝𫝊福建南安人　福建舊本作泉州　(臣)章宗瀛¶
按地理志南安府屬江西南安縣屬福建此書泉州¶
南安即福建之南安也但考各𫝊文内無載府名者¶
此書泉州於體例未符謹改¶
¶
　　謝用𫝊抱用歸寄乳隣媪　(臣)章宗瀛按獻徴録用父¶
永貞納妾馬氏生一女永貞客外嫡苦之遣歸母家¶
<pb:KR2a0038_WYG_478-1b>¶
改適孚溪時馬氏已孕四月矣月足姙生即用也明¶
年永貞歸快然於懷其伯父廢翁曰婦去而子存亦¶
不幸之幸也永貞即抱歸寄乳隣母孫氏所紀較詳¶
謹附考¶
¶
　　何競𫝊道舜賔家魯陰使押顯章過之詬曰　舊本作¶
道經舜賔家入與謀魯聞之大詬曰(臣)章宗瀛按浙¶
江通志何競𫝊是時顯章下府覆騐道舜賔家魯嗾¶
解人押顯章過舜賔隨遣皂捕等五百餘人執器圍¶
<pb:KR2a0038_WYG_478-2a>¶
其家曰舜賔簒取重囚云云葢魯既與舜賔&KR0008;又設¶
計陷顯章於重辟豈容其入與之謀乎謹據改¶
¶
　　解役任寛慷慨首實且出舜賔臨命所付血書　(臣)章¶
宗瀛按浙江通志血書作血衣任寛作任觀與此紀¶
異謹附考¶
¶
　　王原𫝊既娶婦月餘跪告母曰兒將㝷父　(臣)章宗瀛¶
按王原母張氏妻段氏見文安縣志謹附識¶
¶
　　夫妻子母復聚後原子孫多仕宦者　(臣)章宗瀛按原¶
<pb:KR2a0038_WYG_478-2b>¶
父珣歸時年已六十有四原生男六人孫男十有五¶
曽孫男二十有二俱業耕讀有司嘉原行以夀官榮¶
之見文安縣志謹附識¶
¶
　　歸鉞𫝊嘉定人早喪母父更娶　舊本嘉定下有縣字¶
娶上無更字(臣)章宗瀛據各𫝊文例俱無縣字謹刪¶
以歸畫一下文父娶繼妻句加一更字以補空缺¶
¶
　　何麟𫝊武宗微行由大同抵太原城門閉不得入怒及¶
還京　舊本及字作而字(臣)章宗瀛按武宗本紀正¶
<pb:KR2a0038_WYG_478-3a>¶
徳十三年八月如大同九月次偏頭闗十月次榆林¶
十一月次綏徳十二月戊寅幸石州戊子次太原十¶
四年正月丙申朔帝在太原壬子還宣府二月壬申¶
至自宣府計十二月戊子次太原至次年正月壬子¶
還宣府是帝在太原共二十五日矣且先還宣府後¶
由宣府還京此𫝊云門閉不得入怒而還京所紀似¶
失實葢當時江彬等方導帝遊幸朝臣切諌尚不能¶
阻又觀彬𫝊稱抵太原大徴女樂或初未及問還京¶
<pb:KR2a0038_WYG_478-3b>¶
之後始追問舊事耳謹改¶
¶
　　容師偃𫝊十二年　舊本三作二(臣)章宗瀛按大同兵¶
叛殺總兵官李瑾考在嘉靖十二年此作十三年係刋本¶
之訛謹據改¶
¶
　　崔鑑傳父嗜酒狎娼召與居娼恃寵時時陵鑑母　(臣)¶
章宗瀛按鑑父名佑母王氏娼魏氏見獻徴録謹附¶
識¶
¶
　　匿刃牖下　(臣)章宗瀛按獻徴録作匿刃牖下原刻作¶
<pb:KR2a0038_WYG_478-4a>¶
牘下誤謹據改¶
¶
　　唐儼𫝊嫡母殁二十年而生母殁　(臣)章宗瀛按獻徴¶
録儼事嫡母䝉氏甚謹生母宋氏事之兼隆而儀節¶
飲食較殺焉曰禮不可踰也謹附考¶
¶
　　貢至京有司奏旌其門　(臣)章宗瀛按儼少入鄉校至¶
是學使知其孝行録為廩生並以粟帛給其妻先是¶
觀風者多重儼欲上其事於朝儼辭曰事親以盡吾¶
心耳使以親故得名非儼志也後至京𨽻業南雍有¶
<pb:KR2a0038_WYG_478-4b>¶
司奏旌之儼終於太學云見獻徴録謹附考¶
¶
　　邱緒𫝊事余至孝　(臣)章宗瀛按獻徴録緒太學生鑑¶
之次子嫡産兄經及弟綸俱客京師後余病革緒獨¶
侍湯藥衣不解帶余感動云云謹附識¶
¶
　　疏聞於朝獲旌表　(臣)章宗瀛按獻徴録緒弱冠補邑¶
庠弟子員食廪禄者二十餘年累舉不第需次及貢¶
矣忽感火疾旬餘而死年六十有二謹附考¶
¶
　　王在復𫝊從父讀書城外　(臣)章宗瀛按獻徴録在復¶
<pb:KR2a0038_WYG_478-5a>¶
父名亮燾𫝊未詳載謹附考¶
¶
　　時嘉靖三十三年五月也　(臣)章宗瀛按獻徴録作五¶
月初九日謹附考¶
¶
　　王世名𫝊時萬厯九年二月　(臣)章宗瀛按獻徴録云¶
萬厯九年正月事此作二月所紀互異謹附考¶
¶
　　李文詠𫝊故沂水令　舊本作沂水知縣(臣)章宗瀛按¶
獻徴録文詠父大經原任沂水知縣原任二字於史¶
𫝊文法當作故沂水知縣史無故字則下文寢室被¶
<pb:KR2a0038_WYG_478-5b>¶
火似在官署矣謹増故字並改知縣為令以敷匀刻¶
¶
¶
¶
¶
¶
¶
　　明史卷二百九十七考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.875952
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 181
<pb:KR2a0038_WYG_181-1a>¶
　　欽定四庫全書¶
¶
　　明史卷一百四十八考證¶
¶
　　楊士竒傳早孤隨母適羅氏已而復宗　(臣)章宗瀛按¶
士奇又字僑仲其隨母適羅氏也年甫六嵗見其家¶
嵗時祭祀不令陪禮問之母悉其故即私於别室祀¶
先世羅家人宻窺之見其拜俯感泣如成人遂命復¶
姓楊氏見明陳賞所撰東里先生小傳謹附考¶
¶
　　楊士奇傳下錦衣衞獄旬日而釋　(臣)章宗瀛按永樂¶
<pb:KR2a0038_WYG_181-1b>¶
實録士奇以二十年九月壬戌逮繫以癸酉復職計¶
十二日謹附考¶
¶
　　楊士奇傳楊榮力贊之因傳㫖令士奇草敇詰趙王士¶
奇曰事當有實天地鬼神可欺乎榮勵聲曰汝欲撓¶
大計耶舊作榮力贊决士奇曰何謂無辭　(臣)章宗¶
瀛按獻徴録載是時楊榮傳㫖命士奇草敕詰趙王¶
惟楊&KR0270;與士奇意合約同力諫榮己先入二人乃繼¶
之閽者不納敘述甚詳傳既未敘明傳㫖事似乎在¶
<pb:KR2a0038_WYG_181-2a>¶
仁宗前力争者此處又云榮先入士奇繼之而不及¶
&KR0270;於當日情事未能條晰擬改榮力贊决句作楊榮¶
力贊之下增因傳㫖令士奇草敇詰趙王句而刪去¶
今逆黨言句又改五頁前三行士奇二字作二人以¶
字數計之於原板亦相符合謹識　舊本下文又云¶
榮先入士奇繼之閽者不納尋召義原吉入¶
¶
　　楊士奇傳　(臣)章宗瀛按東里小傳載士奇弱冠時曾¶
攝琴江教諭時縣有獲偽鈔者令疑其偽造搒掠備¶
<pb:KR2a0038_WYG_181-2b>¶
至不伏士奇問装中尚有真鈔乎曰有之士奇曰山¶
谷人不辨真偽邂逅售得之乃欲重治其罪不可令¶
遂釋之其人懐白金五十兩夜諧謝士奇厲聲斥去¶
焉事雖小其建立大節已兆於此謹附考¶
¶
　　楊榮傳劉觀之從輕典皆賴其力　(臣)章宗瀛按劉觀¶
傳觀因私納賄賂御史交章劾之并其子輻諸不法¶
事宣宗怒将置重典榮與楊士奇乞貸其死因謫輻¶
戍遼東而命觀隨往是無戍名而已有其實傳云免¶
<pb:KR2a0038_WYG_181-3a>¶
戍邊未的擬改從輕典三字謹識¶
¶
¶
¶
¶
¶
¶
¶
<pb:KR2a0038_WYG_181-3b>¶
¶
¶
¶
¶
¶
¶
¶
　　明史卷一百四十八考證¶
¶

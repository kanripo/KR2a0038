# -*- mode: mandoku-view -*-
#+TITLE: 明史
#+DATE: 2019-03-29 20:49:08.611699
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 137
<pb:KR2a0038_WYG_137-1a>¶
　　欽定四庫全書¶
¶
　　明史卷一百二十六考證¶
¶
　　李文忠傳年十二而母死　(臣)方煒按李文忠母殁之¶
年史刻本作年十二考焦竑獻徴錄亦同惟朱國楨¶
開國臣𫝊稱文忠来歸時年十五公主薨已二年是¶
文忠十三嵗時公主乃殁與史文小異但無憑折衷¶
謹附識如左¶
¶
　　李文忠傳(子景隆附)都督瞿能攻張掖門垂破景隆忌¶
<pb:KR2a0038_WYG_137-1b>¶
能功止之　(臣)方煒按掖門瞿能傳亦載之但考¶
遼金史明四史地理志及春明夢餘錄日下舊聞均¶
無此門名惟查金史燕京西門有名彰意者雖由元¶
至明已非其舊或當時猶沿呼其名而方言土語音¶
轉多訛遂呼為張掖耳謹考訂而仍其舊¶
¶
　　鄧愈𫝊其明年友諒衆六十萬入㓂　(臣)方煒按陳友¶
諒圍洪都之衆開國臣傳稱五十萬史作六十萬傅¶
維鱗明書亦作六十萬或當時文報多寡偶殊沿襲¶
<pb:KR2a0038_WYG_137-2a>¶
書之無從訂正謹考異而仍其舊¶
¶
　　鄧愈𫝊鄧克明之弟志清據永豐有卒二萬愈撃破之¶
(臣)方煒按考獻徴錄開國臣𫝊均以據永豐者為¶
¶
　　鄧青史作鄧克明之弟志清他無可考謹識以闕疑¶
¶
　　湯和𫝊十八年思州蠻叛以征虜将軍從楚王討平之¶
(臣)方煒按開國臣𫝊稱十八年湯和從楚王討平¶
¶
　　古州蠻不作思州又考獻徴錄十八年五開山獠為¶
亂王帥師討平之俘戮四萬人亦即此事也史作思¶
<pb:KR2a0038_WYG_137-2b>¶
州不知何據謹識闕疑¶
¶
　　沐英𫝊是年冬入朝賜宴奉天殿賚黄金二百兩白金¶
五千兩鈔五百錠綵幣百疋　(臣)方煒按沐英賜鈔¶
數目開國臣𫝊作鈔五千錠獻徴錄又作鈔二萬五¶
千貫陳金三家世典又作七萬五千貫與史書五百¶
錠者多寡逈别當時傳聞異辭遂各就所見書之不¶
及詳考耳謹識如右¶
¶
　　明史卷一百二十六考證¶
¶

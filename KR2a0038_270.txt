# -*- mode: mandoku-view -*-
#+TITLE: 明史
#+DATE: 2019-03-29 20:49:09.555598
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 270
<pb:KR2a0038_WYG_270-1a>¶
　　欽定四庫全書¶
¶
　　明史卷一百九十三考證¶
¶
　　費宏𫝊宸濠敗言者争請召宏　(臣)方煒按宸濠初叛¶
時遣數十騎趨廣信欲害宏至進賢為劉源清所殺¶
宏得免見獻徴録𫝊未載謹附考¶
¶
　　翟鑾𫝊言等因薦鑾充行邊使　(臣)方煒按是時鑾以¶
巡邊功録一子錦衣千户一子中書舍人見王世貞¶
别集𫝊未詳載謹附考¶
¶
<pb:KR2a0038_WYG_270-1b>¶
　　李時𫝊十年七月四郊成　(臣)方煒按明史禮志明初¶
天地合祭至嘉靖九年始定南北郊之制而東西郊¶
朝日夕月之壇亦重建𫝊作十年盖更建之議始自¶
九年而成于十年耳謹附考¶
¶
　　李時𫝊帝退御豳風亭賜宴　(臣)方煒按宴儒臣豳風¶
亭乃是年九月事見明實録謹附考¶
¶
　　顧鼎臣𫝊帝悦乃自為註釋　(臣)方煒按是時嘉靖又¶
註視聴言動四箴并製敬一箴令天下學校翰林國¶
<pb:KR2a0038_WYG_270-2a>¶
子監立碑鐫刻見獻徴録謹附考¶
¶
　　李春芳𫝊尋遷太常少卿　(臣)方煒按春芳官太常時¶
即賜一品服以其隨侍齋壇也見王錫爵所撰行状¶
謹附考¶
¶
　　李春芳𫝊齊康之劾徐階也　(臣)方煒按明王世貞所¶
撰髙拱𫝊拱故與階不相能至是鉤得其子居鄉請¶
托事囑門生齊康上之階乃上疏求去穆宗為之謫¶
齊康于外傳未叙及謹附考¶
¶
<pb:KR2a0038_WYG_270-2b>¶
　　陳以勤𫝊賜勑馳𫝊歸　(臣)方煒按以勤致仕在隆慶¶
四年見獻徴録謹附考¶
¶
　　陳以勤𫝊後二年拱被逐　(臣)方煒按明王世貞集載¶
神宗即位初時拱邀張居正共逐太監馮保居正偽¶
許之而先以告保保乃擬㫖責拱専擅無君令歸田¶
里𫝊云被逐盖指此謹附考¶
¶
　　明史卷一百九十三考證¶
¶

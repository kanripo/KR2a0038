# -*- mode: mandoku-view -*-
#+TITLE: 明史
#+DATE: 2019-03-29 20:49:18.994366
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 401
<pb:KR2a0038_WYG_401-1a>¶
　　欽定四庫全書¶
¶
　　明史卷二百五十九¶
¶
　　大學士張廷玉等奉　敇修¶
¶
　　列傳第一百四十七¶
¶
　　楊鎬(李維翰周永春)　　　　袁應泰(薛國用)¶
¶
　　熊廷弼(王化貞)　　　袁崇煥(毛文龍)¶
¶
　　趙光抃范(志完)¶
¶
　　楊鎬商邱人萬厯八年進士歴知南昌蠡二縣入為御¶
<pb:KR2a0038_WYG_401-1b>¶
史坐事調大理評事再遷山東參議分守遼海道嘗偕¶
大帥董一元雪夜度墨山襲䝉古綽哈帳大獲進副使¶
墾荒田百三十餘頃歳積粟萬八千餘石進參政二十¶
五年春偕副將李如梅出塞失部將十人士卒百六十¶
餘人㑹朝鮮再用兵命免鎬罪擢右僉都御史經畧朝¶
鮮軍務鎬未至先奏陳十事請令朝鮮官民輸粟得增¶
秩授官贖罪及鄉吏奴丁免役大氐皆茍且之事又以¶
朝鮮君臣隱藏儲蓄不餉軍劾奏其罪由是朝鮮多怨¶
<pb:KR2a0038_WYG_401-2a>¶
當是時倭將行長清正等已入據南原全州引兵犯全¶
羅慶尚逼王京銳甚賴沈惟敬就禽鄉導乃絶而朝鮮¶
兵燹之餘千里蕭條賊掠無所得故但積粟全羅為久¶
留計而中國兵亦漸集九月朔鎬始抵王京㑹副將解¶
生等屢挫賊朝鮮軍亦數有功倭乃退屯蔚山十二月¶
鎬㑹總督邢玠提督麻貴議進兵方畧分四萬人為三¶
協副將髙策將中軍李如梅將左李芳春解生將右合¶
攻蔚山先以少兵嘗賊賊出戰大敗悉奔據島山結三¶
<pb:KR2a0038_WYG_401-2b>¶
柵城外以自固鎬官遼東時與如梅深相結及是遊撃¶
陳寅連破賊二柵第三柵垂拔矣鎬以如梅未至不欲¶
寅功出其上遽鳴金收軍賊乃閉城不出堅守以待援¶
官兵四靣圍之地泥淖且時際窮冬風雪烈膚士無固¶
志賊日夜發礮用藥煮彈遇者輒死官兵攻圍十日不¶
能下賊知官兵懈詭乞降以緩之明年正月二日行長¶
救兵驟至鎬大懼狼狽先奔諸軍繼之賊前襲撃死者¶
無算副將吳惟忠遊撃茅國器斷後賊乃還輜重多喪¶
<pb:KR2a0038_WYG_401-3a>¶
失是役也謀之經年傾海内全力合朝鮮通國之衆委¶
棄於一旦舉朝嗟怨鎬既奔挈貴奔趨慶州懼賊乗襲¶
盡撤兵還王京與總督玠詭以捷聞諸營上軍籍士卒¶
死亡殆二萬鎬大怒屏不奏止稱百餘人鎬遭父喪詔¶
奪情視事御史汪先岸嘗劾其他罪閣臣庇之擬㫖褒¶
美㫖久不下贊畫主事丁應泰聞鎬敗詣鎬咨後計鎬¶
示以張位沈一貫手書并所擬未下㫖揚揚詡功伐應¶
泰憤抗疏盡列敗狀言鎬當罪者二十八可羞者十竝¶
<pb:KR2a0038_WYG_401-3b>¶
劾位一貫扶同作奸帝震怒欲行法首輔趙志臯營救¶
乃罷鎬令聴勘以天津巡撫萬世德代之已東征事竣¶
給事中楊應文叙鎬功詔許復用三十八年起撫遼東¶
襲綽哈於鎮安破之御史田生金劾其開釁時遼左多¶
事鎬力薦李如梅請復用為大將為給事中麻僖御史¶
楊州鶴所劾鎬疏辨乞休帝不問鎬竟引去四十六年¶
四月我¶
¶
　　大清兵起破撫順守將王命印死之遼東巡撫李維翰¶
<pb:KR2a0038_WYG_401-4a>¶
趣總兵官張承䕃往援與副總兵頗廷相等俱戰歿逺¶
近大震廷議鎬熟諳遼事起兵部右侍郎往經畧既至¶
申明紀律徴四方兵圖大舉至七月¶
¶
　　大清兵由鴉鶻闗克清河副將鄒儲賢戰死詔賜鎬尚¶
方劍得斬總兵以下官乃斬清河逃將陳大道髙炫徇¶
軍中其冬四方援兵大集遂議進師時蚩尤旗長竟天¶
彗見東方星隕地震識者以為敗徴大學士方從哲兵¶
部尚書黃嘉善兵科給事中趙興邦等皆以師久餉匱¶
<pb:KR2a0038_WYG_401-4b>¶
發紅旗日趣鎬進兵明年正月鎬乃㑹總督汪可受巡¶
撫周永春巡按陳王庭等定議以十月十有一日誓師¶
二十一日出塞兵分四道總兵官馬林出開原攻北杜¶
松出撫順攻西李如柏從鴉鶻闗出趨清河攻南東南¶
則以劉綎出寛甸由晾馬甸搗後而以朝鮮兵助之號¶
大兵四十七萬期三月二日㑹二道闗竝進天大雪兵¶
不前師期洩松欲立首功先期渡渾河進至二道闗伏¶
發軍盡覆林統開原兵從三岔口出聞松敗結營自固¶
<pb:KR2a0038_WYG_401-5a>¶
大清兵乗髙奮撃林不支遂大敗遁去鎬聞急檄止如¶
柏綎兩軍如柏遂不進綎已深入三百里至深河¶
大清兵擊之而不動已乃張松旗幟被其衣甲紿綎既¶
入營營中大亂綎力戰死惟如柏軍獲全文武將吏前¶
後死者三百一十餘人軍士四萬五千八百餘人亡失¶
馬駝甲仗無算敗書聞京師大震御史楊鶴疏劾之不¶
報無何開原鐵嶺又相繼失言官交章劾鎬逮下詔獄¶
論死崇禎二年伏法李維翰睢州人萬厯四十四年以¶
<pb:KR2a0038_WYG_401-5b>¶
右副都御史巡撫遼東遼三靣受敵無歳不用兵自稅¶
使髙淮朘削十餘年軍民益困而先後撫臣皆庸才玩¶
愒茍歳月天子又置萬幾不理邉臣呼籲漠然不聞致¶
遼事大壊及張承䕃覆沒維翰猶獲善歸至天啟初始¶
下吏論死周永春金鄉人官禮科都給事中齊黨方熾¶
永春與亓詩教為之魁尋由太常少卿擢右僉都御史¶
代維翰為巡撫值喪敗之後佐經畧調度軍食拮据勞¶
瘁越二年罷歸天啟初言官追論開原失陷罪遣戍¶
<pb:KR2a0038_WYG_401-6a>¶
袁應泰字大來鳯翔人萬厯二十三年進士授臨漳知¶
縣築長堤四十餘里捍禦漳水調繁河内穿太行山引¶
沁水成二十五堰溉田數萬頃鄰邑皆享其利河決朱¶
旺役夫多死者應泰設蓆為廬飲食作止有度民懽然¶
趨事治行冠兩河遷工部主事歴兵部武選郎中汰遣¶
假冒世職數百人遷淮徐兵備參議山東大饑設粥厰¶
哺流民繕城濬濠修先聖廟饑者盡得食更搜額外税¶
及漕折馬價數萬金先後發振户部劾其擅移官廩時¶
<pb:KR2a0038_WYG_401-6b>¶
已遷副使遂移疾歸久之起河南右參政以按察使治¶
兵永平遼事方棘應泰練兵繕甲修亭障飭樓櫓闗外¶
所需芻茭火藥之屬呼吸立應經略熊廷弼深賴焉㤗¶
昌元年九月擢右僉都御史代周永春巡撫遼東踰月¶
擢兵部右侍郎兼前職代廷弼為經略而以薛國用為¶
巡撫應泰受事即刑白馬祀神誓以身委遼疏言臣願¶
與遼相終始更願文武諸臣無懐二心與臣相終始有¶
託故謝事者罪無赦熹宗優詔褒答賜尚方劍乃戮貪¶
<pb:KR2a0038_WYG_401-7a>¶
將何光先汰大將李光榮以下十餘人遂謀進取撫順¶
議用兵十八萬大將十人上奏陳方略應泰歴官精敏¶
强毅用兵非所長規畫頗疎廷弼在邉持法嚴部伍整¶
肅應泰以寛矯之多所更易而是時䝉古諸部大饑多¶
入塞乞食應泰言我不急救則彼必歸敵是益之兵也¶
乃下令招降於是歸者日衆處之遼瀋二城優其月廩¶
與民雜居?行淫掠居民苦之議者言収降過多或隂¶
為敵用或敵雜間諜其中為内應禍且叵測應泰方自¶
<pb:KR2a0038_WYG_401-7b>¶
詡得計將藉以抗¶
¶
　　大清兵㑹三岔兒之戰降人為前鋒陣死者二十餘人¶
應泰遂用以釋羣議明年天啟改元三月十有二日我¶
大清兵來攻瀋陽總兵官賀世賢尤世功出城力戰敗¶
還明日降人果内應城遂破二將戰死總兵官陳策童¶
仲揆等赴援亦戰死應泰乃撤奉集威寧諸軍并力守¶
遼陽引水注濠沿濠列火器兵環四靣守十有九日¶
大清兵臨城應泰身督總兵官侯世祿李秉誠梁仲善¶
<pb:KR2a0038_WYG_401-8a>¶
姜弼朱萬良出城五里迎戰軍敗多死其夕應泰宿營¶
中不入城明日¶
¶
　　大清兵掘城西閘以洩濠水分兵塞城東水口撃敗諸¶
將兵遂渡濠大呼而進鏖戰良久騎來者益衆諸將兵¶
俱敗望城奔殺溺死者無算應泰乃入城與巡按御史¶
張銓等分陴固守諸監司髙出牛維曜胡嘉東及督餉¶
郎中傳國竝踰城遁人心離沮又明日攻城急應泰督¶
諸軍列楯大戰又敗薄暮譙樓火¶
¶
<pb:KR2a0038_WYG_401-8b>¶
　　大清兵從小西門入城中大亂民家多啟扉張炬以待¶
婦女亦盛飾迎門或言降人導之也應泰居城樓知事¶
不濟太息謂銓曰公無守城責宜急去吾死於此遂佩¶
劍印自縊死婦弟姚居秀從之僕唐世明凴屍大慟縱¶
火焚樓死事聞贈兵部尚書予祭葬官其一子國用洛¶
南人歴官山東右參政分守遼海道以右僉都御史代¶
應泰巡撫遼東應泰死廷議將起廷弼道逺未至乃進¶
國用兵部右侍郎代應泰為經畧歴官醇謹久於遼日¶
<pb:KR2a0038_WYG_401-9a>¶
夜憂戰守備㑹¶
¶
　　大清兵不至得安其位無何請告竟卒於官¶
¶
　　熊廷弼字飛百江夏人萬厯二十五年舉鄉試第一明¶
年成進士授保定推官擢御史三十六年巡按遼東巡¶
撫趙楫與總兵官李成梁棄寛甸新疆八百里徙編民¶
六萬家於内地已論功受賞給事中宋一韓論之下廷¶
弼覆勘具得棄地驅民狀劾兩人罪及先任按臣何爾¶
健康丕揚黨庇疏竟不下時有詔興屯廷弼言遼多曠¶
<pb:KR2a0038_WYG_401-9b>¶
土歳於額軍八萬中以三分屯種可得粟百三十萬石¶
帝優詔褒美命推行於諸邉邉將好搗巢輒生釁端廷¶
弼言防邉以守為上繕垣建堡有十五利奏行之歳大¶
旱廷弼行部金州禱城隍神約七日雨不雨毁其廟及¶
至廣寧踰三日大書白牌封劍使使往斬之未至風雷¶
大作雨如注遼人以為神在遼數年杜餽遺核軍實按¶
劾將吏不事姑息風紀大振督學南畿嚴明有聲以杖¶
死諸生事與巡按御史荆養喬相訐奏養喬投劾去廷¶
<pb:KR2a0038_WYG_401-10a>¶
弼亦聴勘歸四十七年楊鎬既喪師廷議以廷弼熟邉¶
事起大理寺丞兼河南道御史宣慰遼東旋擢兵部右¶
侍郎兼右僉都御史代鎬經畧未出京開原失廷弼上¶
言遼左京師肩背河東遼鎮腹心開原又河東根本欲¶
保遼東則開原必不可棄敵未破開原時北闗朝鮮猶¶
足為腹背患今已破開原北闗不敢不服遣一介使朝¶
鮮不敢不從既無腹背憂必合東西之勢以交攻然則¶
遼瀋何可守也乞速遣將士備芻糧修器械毋窘臣用¶
<pb:KR2a0038_WYG_401-10b>¶
毋緩臣期毋中格以沮臣氣毋旁撓以掣臣肘毋獨遺¶
臣以艱危以致悮臣悮遼兼悮國也疏入悉報允且賜¶
尚方劍重其權甫出闗鐵嶺復失瀋陽及諸城堡軍民¶
一時盡竄遼陽洶洶廷弼兼程進遇逃者諭令歸斬逃¶
將劉遇節王捷王文鼎以祭死節士誅貪將陳倫劾罷¶
總兵官李如楨以李懐信代督軍士造戰車治火器濬¶
濠繕城為守禦計令嚴法行數月守備大固乃上方畧¶
請集兵十八萬分布靉陽清河撫順柴河三岔兒鎮江¶
<pb:KR2a0038_WYG_401-11a>¶
諸要口首尾相應小警自為堵禦大敵互為應援更挑¶
精悍者為遊徼乗間掠零騎擾耕牧更畨迭出使敵疲¶
於奔命然後相機進勦疏入帝從之廷弼之初抵遼也¶
令僉事韓原善往撫瀋陽憚不肯行繼命僉事閻鳴泰¶
至虎皮驛慟哭而返廷弼乃躬自巡歴自虎皮驛抵瀋¶
陽復乗雪夜赴撫順總兵賀世賢以近敵沮之廷弼曰¶
冰雪滿地敵不料我来鼔吹入時兵燹後數百里無人¶
跡廷弼祭諸死事者而哭之遂耀兵奉集相度形勢而¶
<pb:KR2a0038_WYG_401-11b>¶
還所至招流移繕守具分置士馬由是人心復固廷弼¶
身長七尺有膽知兵善左右射自按遼即持守邉議至¶
是主守禦益堅然性剛負氣好謾罵不為人下物情以¶
故不甚附明年五月我¶
¶
　　大清兵畧地花嶺六月畧王大人屯八月畧蒲河將士¶
失亡七百餘人諸將世賢等亦有斬獲功而給事中姚¶
宗文騰謗於朝廷弼遂不安其位宗文者故户科給事¶
中丁憂歸還朝欲補官而吏部題請諸疏率數年不下¶
<pb:KR2a0038_WYG_401-12a>¶
宗文患之假招徕西部名屬當事薦已疏屢上不得命¶
宗文計窮致書廷弼令代請廷弼不從宗文由是怨後¶
夤縁復吏科閲視遼東士馬與廷弼議多不合遼東人¶
劉國縉先為御史坐大計謫官遼事起廷議用遼人遂¶
以兵部主事贊畫軍務國縉主募遼人為兵所募萬七¶
¶
　　千餘人逃亡過半廷弼聞於朝國縉亦怨廷弼為御史¶
時與國縉宗文同在言路意氣相得竝以排東林攻道¶
學為事國縉軰以故意望廷弼廷弼不能如前益相失¶
<pb:KR2a0038_WYG_401-12b>¶
宗文故出國縉門下兩人益相比而傾廷弼及宗文歸¶
疏陳遼土日蹙詆廷弼廢羣䇿而雄獨智且曰軍馬不¶
訓練將領不部署人心不親附刑威有時窮工作無時¶
止復鼓其同類攻撃欲必去之御史顧慥首劾廷弼出¶
闗踰年漫無定畫蒲河失守匿不上聞荷戈之士徒供¶
挑濬尚方之劍逞志作威當是時光宗崩熹宗初立朝¶
端方多事而封疆議起御史馮三元劾廷弼無謀者八¶
欺君者三謂不罷遼必不保詔下廷議廷弼憤抗疏極¶
<pb:KR2a0038_WYG_401-13a>¶
辨且求罷而御史張修德復劾其破壊遼陽廷弼益憤¶
再疏自明云遼已轉危為安臣且之生致死遂繳還尚¶
方劍力求罷斥給事中魏應嘉復劾之朝議允廷弼去¶
以袁應泰代廷弼乃上疏求勘言遼師覆沒臣始驅羸¶
卒數千踉蹌出闗至杏山而鐵嶺又失廷臣咸謂遼必¶
亡而今且地方安堵舉朝帖席此非不操練不部署者¶
所能致也若謂擁兵十萬不能斬將禽王誠臣之罪然¶
求此於今日亦豈易言令箭催而張帥殞命馬上催而¶
<pb:KR2a0038_WYG_401-13b>¶
三路喪師臣何敢復蹈前軌三元應嘉修德等復連章¶
極論廷弼即請三人往勘帝從之御史吳應奇給事中¶
楊漣等力言不可乃改命兵科給事中朱童䝉往廷弼¶
復上疏曰臣䝉恩回籍聴勘行矣但臺省責臣以破壊¶
之遼遺他人臣不得不一一陳之於上今朝堂議論全¶
不知兵冬春之際敵以冰雪稍緩閧然言師老財匱馬¶
上促戰及軍敗始愀然不敢復言比臣收拾甫定而愀¶
然者又復閧然責戰矣自有遼難以来用武將用文吏¶
<pb:KR2a0038_WYG_401-14a>¶
何非臺省所建白何嘗有一效疆場事當聴疆場吏自¶
為之何用拾帖括語徒亂人意一不從輒怫然怒哉及¶
童䝉還奏備陳廷弼功狀末言臣入遼時士民垂泣而¶
道謂數十萬生靈皆廷弼一人所留其罪何可輕議獨¶
是廷弼受知最深蒲河之役敵攻瀋陽䇿馬趨救何其¶
壯也及見官兵駑弱遽爾乞骸以歸將置君恩何地廷¶
弼功在存遼微勞雖有可紀罪在負君大義實無所逃¶
此則罪浮於功者矣帝以廷弼力保危城仍議起用天¶
<pb:KR2a0038_WYG_401-14b>¶
啟元年瀋陽破應泰死廷臣復思廷弼給事中郭鞏力¶
詆之并及閣臣劉一燝及遼陽破河西軍民盡奔自塔¶
山至閭陽二百餘里烟火斷絶京師大震一燝曰使廷¶
弼在遼當不至此御史江秉謙追言廷弼保守危遼功¶
兼以排擠勞臣為鞏罪帝乃治前劾廷弼者貶三元修¶
德應嘉鞏三秩除宗文名御史劉廷宣救之亦被斥乃¶
復詔起廷弼於家而擢王化貞為巡撫化貞諸城人萬¶
厯四十一年進士由户部主事歴右參議分守廣寧䝉¶
<pb:KR2a0038_WYG_401-15a>¶
古綽哈諸部長乗機窺塞下化貞撫之皆不敢動朱童¶
䝉勘事還極言化貞得西人心勿輕調隳撫事化貞亦¶
言遼事將壊惟發帑金百萬亟款西人則敵顧忌不敢¶
深入㑹遼瀋相繼亡廷議將起廷弼御史方震孺請加¶
化貞秩便宜從事令與薛國用同守河西乃進化貞右¶
僉都御史巡撫廣寧廣寧城在山隈登山可俯瞰城内¶
恃三岔河為阻而三岔之黃泥窪又水淺可涉廣寧止¶
孱卒千化貞招集散亡復得萬餘人激厲士民聨絡西¶
<pb:KR2a0038_WYG_401-15b>¶
部人心稍定遼陽初失逺近震驚謂河西必不能保化¶
貞提弱卒守孤城氣不懾時望赫然中朝亦謂其才足¶
倚悉以河西事付之而化貞又以登莱天津兵可不設¶
諸鎮入衛兵可止當事益信其有才所奏請輒報可時¶
金復諸衛軍民及東山礦徒多結砦自固以待官軍其¶
逃入朝鮮者亦不下二萬化貞請鼔舞諸人優以爵禄¶
俾自奮於功名詔諭朝鮮褒以忠義勉之同仇帝亦從¶
之至六月廷弼入朝首請免言官貶謫帝不可乃建三¶
<pb:KR2a0038_WYG_401-16a>¶
方布置策廣寧用馬步列壘河上以形勢格之綴敵全¶
力天津登莱各置舟師乗虚入南衛動揺其人心敵必¶
内顧而遼陽可復於是登萊議設巡撫如天津以陶朗¶
先為之而山海特設經畧節制三方一事權遂進廷弼¶
兵部尚書兼右副都御史駐山海闗經畧遼東軍務廷¶
弼因請尚方劍請調兵二十餘萬以兵馬芻糗器械之¶
屬責成户兵工三部白監軍道臣髙出胡嘉棟督餉郎¶
中傅國無罪請復官任事議用遼人故贊畫主事劉國¶
<pb:KR2a0038_WYG_401-16b>¶
縉為登萊招練副使夔州同知佟卜年為登萊監軍僉¶
事故臨洮推官洪敷教為職方主事軍前贊畫用收拾¶
遼人心竝報允七月廷弼將啟行帝特賜麒麟服一彩¶
幣四宴之郊外命文武大臣陪餞異數也又以京營選¶
鋒五千䕶廷弼行先是袁應泰死薛國用代為經略病¶
不任事化貞乃部署諸將沿河設六營營置參將一人¶
守備二人畫地分守西平鎮武栁河盤山諸要害各置¶
戍設防議既上廷弼不謂然疏言河窄難恃堡小難容¶
<pb:KR2a0038_WYG_401-17a>¶
今日但宜固守廣寧若駐兵河上兵分則力弱敵輕騎¶
潛渡直攻一營力必不支一營潰則諸營俱潰西平諸¶
戍亦不能守河上止宜置遊徼兵更番出入示敵不測¶
不宜屯聚一處為敵所乗自河抵廣寧止宜多置烽堠¶
西平諸處止宜稍置戍兵為傳烽哨探之用而大兵悉¶
聚廣寧相度城外形勢掎角立營深壘髙柵以俟蓋遼¶
陽去廣寧三百六十里非敵騎一日能到有聲息我必¶
預知斷不宜分兵防河先為自弱之計也疏上優㫖褒¶
<pb:KR2a0038_WYG_401-17b>¶
答㑹御史方震孺亦言防河六不足恃議乃寢而化貞¶
以計不行愠甚盡委軍事於廷弼廷弼乃請申諭化貞¶
不得藉口節制坐失事機先是四方援遼之師化貞悉¶
改為平遼遼人多不悦廷弼言遼人未叛乞改為平東¶
或征東以慰其心自是化貞與廷弼有隙而經撫不和¶
之議起矣八月朔廷弼言三方建置須聨絡朝鮮請亟¶
發敕使往勞彼國君臣俾盡發八道之師連營江上助¶
我聲勢又發詔書憫恤遼人之避難彼國者招集團練¶
<pb:KR2a0038_WYG_401-18a>¶
别為一軍與朝鮮軍合勢而我使臣即權駐義州控制¶
聨絡俾與登萊聲息相通於事有濟更宜發銀六萬兩¶
分犒朝鮮及遼人而臣給與空名劄付百道俾承制拜¶
除其東山礦徒能結聚千人者即署都司五百人者署¶
守備將一呼立應而一二萬勁兵可立致也因薦監軍¶
副使梁之垣生長海濵習朝鮮事可充命使帝立從之¶
且命如行人奉使故事賜一品服以寵其行之垣乃列¶
上重事權定職掌八事帝亦報可之垣方與所司議兵¶
<pb:KR2a0038_WYG_401-18b>¶
餉而化貞所遣都司毛文龍已襲取鎮江奏捷舉朝大¶
喜亟命登萊天津發水師二萬應文龍化貞督廣寧兵¶
四萬進據河上合䝉古軍乗機進取而廷弼居中節制¶
命既下經略各鎮互觀望兵不果進頃之化貞備陳東¶
西情形言敵棄遼陽不守河東失䧟將士日夜望官軍¶
至即執敵將降而西部呼爾敦圖綽哈咸願助兵敵兵¶
守海州不過二千河上止遼卒三千若潛師夜襲勢在¶
必克敵南防者聞而北歸我據險以擊其惰可盡也兵¶
<pb:KR2a0038_WYG_401-19a>¶
部尚書張鶴鳴以為然奏言時不可失御史徐卿伯復¶
趣之請令廷弼進駐廣寧薊遼總督王象乾移鎮山海¶
㑹化貞復馳奏敵因官軍收復鎮江遂驅掠四衛屯民¶
屯民據鐵山死守傷敵三四千人敵圍之益急急宜赴¶
救於是兵部愈促進師化貞即以是月渡河廷弼不得¶
已出闗次右屯而馳奏海州取易守難不宜輕舉化貞¶
卒無功而還化貞為人騃而愎素不習兵輕視大敵好¶
謾語文武將吏進諫悉不入與廷弼尤牴牾妄意降¶
<pb:KR2a0038_WYG_401-19b>¶
人李永芳為内應信西部言謂呼爾敦圖助兵四十萬遂¶
欲以不戰取全勝一切士馬甲仗糗糧營壘俱置不問¶
務為大言罔中朝尚書鶴鳴深信之所請無不允以故¶
廷弼不得行其志廣寧有兵十四萬而廷弼闗上無一¶
卒徒擁經畧虚號而已延綏入衛兵不堪用廷弼請罪¶
其帥杜文煥鶴鳴議寛之廷弼請用卜年鶴鳴上駁議¶
廷弼奏遣之垣鶴鳴故稽其餉兩人遂相怨事事齟齬¶
而廷弼亦褊淺剛愎有觸必發盛氣相加朝士多厭惡¶
<pb:KR2a0038_WYG_401-20a>¶
之毛文龍鎮江之捷化貞自謂𤼵蹤奇功廷弼言三方¶
兵力未集文龍𤼵之太早致敵恨遼人屠戮四衛軍民¶
殆盡灰東山之心寒朝鮮之膽奪河西之氣亂三方竝¶
進之謀誤屬國聨絡之算目為奇功乃奇禍耳貽書京¶
師力詆化貞朝士方以鎮江為奇捷聞其言亦多不服¶
廷弼又顯詆鶴鳴謂臣既任經畧四方援軍宜聽臣調¶
遣乃鶴鳴徑自𤼵戍不令臣知七月中臣咨部問調軍¶
之數經今兩月不答臣有經畧名無其實遼左事惟樞¶
<pb:KR2a0038_WYG_401-20b>¶
臣與撫臣共為之鶴鳴益恨至九月化貞猶言呼爾敦¶
圖兵四十萬且至請速濟師廷弼言撫臣恃西部欲以¶
不戰為戰計西部與我進不同進彼入北道我入南道¶
相距二百餘里敵分兵來應亦須我自撑拒臣未敢輕¶
視敵人謂可不戰勝也臣初議三分布置必使兵馬器¶
械舟車芻茭無一不備而後尅期齊舉進足戰退亦足¶
以守今臨事中亂雖樞臣主謀於中撫臣決策於外卜¶
一舉成功而臣猶有萬一不必然之慮也既而西部竟¶
<pb:KR2a0038_WYG_401-21a>¶
不至化貞兵亦不敢進廷弼既與化貞隙中朝右化貞¶
者多詆廷弼給事中楊道寅謂出嘉棟不宜用御史徐¶
景濓極譽化貞刺廷弼詆之垣逍遙故鄉不稱任使御¶
史蘇琰則言廷弼宜駐廣寧不當逺駐山海因言登萊¶
水師無所用廷弼怒抗疏力詆三人帝皆無所問而帝¶
於講筵忽問卜年係叛族何擢僉事國縉數經論列何¶
起用嘉棟立功贖罪何在天津廷弼知左右譖之抗疏¶
辨語頗憤激是時廷弼主守謂遼人不可用西部不可¶
<pb:KR2a0038_WYG_401-21b>¶
恃永芳不可信廣寧多間諜可虞化貞一切反之絶口¶
不言守謂我一渡河河東人必内應且騰書中朝言仲¶
秋之月可髙枕而聽捷音識者知其必僨事以疆場事¶
重無敢言其短者至十月冰合廣寧人謂¶
¶
　　大清兵必渡河紛然思竄化貞乃與震孺計分兵守鎮¶
武西平閭陽鎮寧諸城堡而以大軍守廣寧鶴鳴亦以¶
廣寧可慮請敇廷弼出闗廷弼上言樞臣第知經略一¶
出足鎮人心不知徒手之經畧一出其動搖人心更甚¶
<pb:KR2a0038_WYG_401-22a>¶
且臣駐廣寧化貞駐何地鶴鳴責經撫協心同力而樞¶
臣與經臣獨不當協心同力乎為今日計惟樞部俯同¶
於臣臣始得為陛下任東方事也其言甚切至鶴鳴益¶
不悦廷弼乃復出闗至右屯議以重兵内䕶廣寧外扼¶
鎮武閭陽乃令劉渠以二萬人守鎮武祁秉忠以萬人¶
守閭陽又令羅一貫以三千人守西平復申令曰敵來¶
越鎮武一步者文武將吏誅無赦敵至廣寧而鎮武閭¶
陽不夾攻掠右屯餉道而三路不救援者亦如之部署¶
<pb:KR2a0038_WYG_401-22b>¶
甫定化貞又信諜者言遽發兵襲海州旋亦引退廷弼¶
乃上言撫臣之進及今而五矣八九月間屢進屢止猶¶
未有疏請也若十月二十五日之役則拜疏輒行者也¶
臣疾趨出闗而撫臣歸矣西平之㑹相與協心議守犄¶
角設營而進兵之書又以晦日至矣撫臣以十一月二¶
日赴鎮武臣即以次日赴杜家屯比至中途而軍馬又¶
遣還矣初五日撫臣又欲以輕兵襲牛莊奪馬圈守之¶
為明年進兵門户時馬圈無一敵兵即得牛莊我不能¶
<pb:KR2a0038_WYG_401-23a>¶
守敵何損我何益㑹將吏力持不可撫臣亦怏怏回矣¶
兵屢進屢退敵已窺盡伎倆而臣之虚名亦以輕出而¶
損願陛下明諭撫臣慎重舉止毋為敵人所笑化貞見¶
疏不悦馳奏辨且曰願請兵六萬一舉蕩平臣不敢貪¶
天功但厚賚從征將士遼民賜復十年海内得免加派¶
臣願足矣即有不稱亦必殺傷相當敵不復振保不為¶
河西憂因請便宜行事時葉向髙復當國化貞座主也¶
頗右之廷臣惟太僕少卿何喬逺言宜専守廣寧御史¶
<pb:KR2a0038_WYG_401-23b>¶
夏之令言䝉古不可信款賞無益給事中趙時用言永¶
芳必不可信與廷弼合餘多右化貞令毋受廷弼節制¶
而給事中李精白欲授化貞尚方劍得便宜操縱孫杰¶
劾一燝以用出嘉棟卜年為罪而言廷弼不宜駐闗内¶
廷弼憤上言臣以東西南北所欲殺之人而適遘事機¶
難處之㑹諸臣能為封疆容則容之不能為門户容則¶
去之何必内借閣臣外借撫道以相困又言經撫不和¶
恃有言官言官交攻恃有樞部樞部佐鬬恃有閣臣臣¶
<pb:KR2a0038_WYG_401-24a>¶
今無望矣帝以兩臣争言遣兵部堂官及給事中各一¶
人往諭抗違不遵者治罪命既下廷臣言遣官不便乃¶
下廷臣集議初廷弼之出闗也化貞慮奪已兵權佯以¶
兵事委廷弼廷弼上言臣奉命控扼山海非廣寧所得¶
私撫臣不宜卸責於臣㑹震孺奏經撫不和中有化貞¶
心慵意懶語廷弼據以刺化貞化貞益不悦及化貞請¶
一舉蕩平廷弼乃言宜如撫臣約亟罷臣以鼓士氣當¶
是時中外舉知經撫不和必悮疆事章日上而鶴鳴篤¶
<pb:KR2a0038_WYG_401-24b>¶
信化貞遂欲去廷弼二年正月員外郎徐大化希指劾¶
廷弼大言罩世嫉能妬功不去必壊遼事疏并下部鶴¶
鳴乃集廷臣大議議撤廷弼者數人餘多請分任責成¶
鶴鳴獨言化貞一去毛文龍必不用命遼人為兵者必¶
潰西部必解體宜賜化貞尚方劍専委以廣寧而撤廷¶
弼他用議上帝不從責吏兵二部再奏㑹¶
¶
　　大清兵逼西平遂罷議仍兼任二臣責以功罪一體無¶
何西平圍急化貞信中軍孫得功計盡發廣寧兵畀得¶
<pb:KR2a0038_WYG_401-25a>¶
功及祖大夀往㑹秉忠進戰廷弼亦馳檄渠撤營赴援¶
二十二日遇¶
¶
　　大清兵平陽橋鋒始交得功及參將鮑承先等先奔鎮¶
武閭陽兵遂大潰渠秉忠戰沒沙嶺大夀走覺華島西¶
平守将一貫待援不至與參將黒雲鶴亦戰沒廷弼已¶
離右屯次閭陽參議邢慎言勸急救廣寧為僉事韓初¶
命所沮遂退還時¶
¶
　　大清兵頓沙嶺不進化貞素任得功為腹心而得功?¶
<pb:KR2a0038_WYG_401-25b>¶
降於¶
¶
　　大清欲生縛化貞以為功訛言敵已薄城城中大亂奔¶
走參政髙邦佐禁之不能止化貞方闔署理軍書不知¶
也參將江朝棟排闥入化貞怒呵之朝棟大呼曰事急¶
矣請公速走化貞莫知所為朝棟掖之出上馬二僕人¶
徒步從遂棄廣寧踉蹌走與廷弼遇大凌河化貞哭廷¶
弼微笑曰六萬衆一舉蕩平竟何如化貞慙議守寧逺¶
及前屯廷弼曰嘻已晚惟䕶潰民入闗可耳乃以己所¶
<pb:KR2a0038_WYG_401-26a>¶
將五千人授化貞為殿盡焚積聚二十六日偕初命䕶¶
潰民入闗化貞出嘉棟先後入獨邦佐自經死得功率¶
廣寧叛將迎¶
¶
　　大清兵入廣寧化貞逃已兩日矣¶
¶
　　大清兵追逐化貞等二百里不得食乃還報至京師大¶
震鶴鳴恐自請視師二月逮化貞罷廷弼聴勘四月刑¶
部尚書王紀左都御史鄒元標大理寺卿周應秋等奏¶
上獄詞廷弼化貞竝論死後當行刑中書汪文言哀廷¶
<pb:KR2a0038_WYG_401-26b>¶
弼寃奔走公卿間為營救忠賢聞之大恨誓速斬廷弼¶
及楊漣等下獄誣以受廷弼賄甚其罪已邏者獲市人¶
蔣應暘謂與廷弼子出入禁獄隂謀叵測忠賢愈欲速¶
殺廷弼其黨門克新郭興治石三畏卓邁等遂希指趣¶
之㑹馮銓亦憾廷弼與顧秉謙等侍講筵出市刋遼東¶
傳譛於帝曰此廷弼所作希脫罪耳帝怒遂以五年八¶
月棄市傳首九邉已御史梁夢環謂廷弼侵盜軍資十¶
七萬御史劉徽謂廷弼家資百萬宜籍以佐軍忠賢即¶
<pb:KR2a0038_WYG_401-27a>¶
矯㫖嚴追罄貲不足姻族家俱破江夏知縣王爾玉責¶
廷弼子貂裘珍玩不獲將撻之其長子兆珪自剄死兆¶
珪母稱寃爾玉去其兩婢衣撻之四十逺近莫不嗟憤¶
崇禎元年詔免追贓其秋工部主事徐爾一訟廷弼寃¶
曰廷弼以失䧟封疆至傳首陳屍籍産追贓而臣考當¶
年第覺其罪無足據而勞有足矜也廣寧兵十三萬糧¶
數百萬盡屬化貞廷弼止援遼兵五千人駐右屯距廣¶
寧四十里耳化貞忽同三四百萬遼民一時盡潰廷弼¶
<pb:KR2a0038_WYG_401-27b>¶
五千人不同潰足矣尚望其屹然堅壁哉廷弼罪安在¶
化貞仗西部廷弼云必不足仗化貞信李永芳内附廷¶
弼云必不足信無一事不力争無一言不奇中廷弼罪¶
安在且屢疏争各鎮節制不行屢疏争原派兵馬不與¶
徒擁虚器抱空名廷弼罪安在唐郭子儀李光弼與九¶
節度師同潰自應收潰兵扼河陽橋無再往河陽坐待¶
思明縛去之理今計廣寧西止闗上一門限不趣扼闗¶
門何待史稱慕容垂一軍三萬獨全亦無再駐淝水與¶
<pb:KR2a0038_WYG_401-28a>¶
晉人決戰之理廷弼能令五千人不散至大凌河付與¶
化貞事政相類寧得與化貞同日道乎所謂勞有足矜¶
者當三路同時䧟沒開鐵嶺闗相繼奔潰廷弼經理不¶
及一年俄進築奉集瀋陽俄進屯虎皮驛俄迎扼敵兵¶
於橫河上於遼陽城下鑿河列柵埋礮屹然樹金湯令¶
得竟所施何至舉榆口闗外拱手授人而今俱抹摋不¶
論乃其所由必死則有故矣其才既籠蓋一時其氣又¶
陵厲一世揭辯紛紛致攖衆怒共起殺機是則所由必¶
<pb:KR2a0038_WYG_401-28b>¶
殺其軀之道耳當廷弼被勘被逮之時天日輒為無光¶
足明其寃乞賜昭雪為勞臣勸不從明年五月大學士¶
韓爌等言廷弼遺骸至今不得歸𦵏從來國法所未有¶
今其子疏請歸𦵏臣等擬票許之葢國典皇仁竝行不¶
悖理合如此若廷弼罪狀始末亦有可言皇祖朝戊申¶
己酉間廷弼以御史按遼東早以遼患為慮請核地界¶
飭營伍聨絡南北関大聲疾呼人莫為應十年而驗若¶
左劵其可言者一戊午己未楊鎬三路喪師撫順清河¶
<pb:KR2a0038_WYG_401-29a>¶
陷沒皇祖用楊鶴言召起廷弼代鎬一年餘修飭守具¶
邉患稍寧㑹皇祖賓天廷議以廷弼無戰功攻使去其¶
袁應泰代四閲月而遼亡使廷弼在未必至此其可言¶
者二遼陽既失先帝思廷弼言再起之田間復任經畧¶
化貞主戰廷弼主守羣議皆是化貞廷弼屢言玩師必¶
敗奸細當防莫有聴者徘徊躑躅以五千人駐右屯化¶
貞兵十三萬駐廣寧廣寧潰右屯乃與俱潰其可言者¶
三假令廷弼於此時死守右屯捐驅殉封疆豈非節烈¶
<pb:KR2a0038_WYG_401-29b>¶
奇男子不然支撑寧前錦義間扶傷救敗收拾殘黎猶¶
可圖桑榆之效乃倉皇風鶴偕化貞竝馬入闗其意以¶
我固嘗言之言而不聴罪當末減此則私心短見殺身¶
以此殺身而無辭公論亦以此傳首邉庭頭足異處亦¶
足為臨難鮮忠者之戒矣然使誅廷弼者按封疆失䧟¶
之條偕同事諸臣一體伏誅廷弼九原目瞑乃先以賄¶
贓拷坐楊漣魏大中等作清流䧟阱既而刋書惑衆偕¶
題曲殺身死尚懸坐贓十七萬辱及妻孥長子兆珪迫¶
<pb:KR2a0038_WYG_401-30a>¶
極自刎斯則廷弼死未心服海内忠臣義士亦多憤惋¶
竊歎者特以封疆二字噤不敢訟陳皇上之前臣等平¶
心論之自有遼事以來誆官營私者何算廷弼不取一¶
金錢不通一饋問焦脣敝舌争言大計魏忠賢盗竊威¶
福士大夫靡然從風廷弼以長繫待決之人屈曲則生¶
抗違則死乃終不改其强直自遂之性致獨膺顯戮慷¶
慨赴市耿耿剛腸猶未盡冺今縱不敢深言而傳首已¶
踰三年收𦵏原無禁例聖明必當垂仁臣所以娓娓及¶
<pb:KR2a0038_WYG_401-30b>¶
此者以兹事雖屬封疆而實隂繫朝中邪正本末皇上¶
天縱英哲或不以臣等為大謬也詔許其子持首歸𦵏¶
五年化貞始伏誅¶
¶
　　袁崇煥字元素東莞人萬厯四十七年進士授邵武知¶
縣為人慷慨負膽畧好談兵遇老校退卒輒與論塞上¶
事曉其阨塞情形以邉才自許天啟二年正月朝覲在¶
都御史侯恂請破格用之遂擢兵部職方主事無何廣¶
寧師潰廷議扼山海闗崇煥即單騎出閲闗内外部中¶
<pb:KR2a0038_WYG_401-31a>¶
失袁主事訝之家人亦莫知所往已還朝具言闗上形¶
勢曰予我軍馬錢穀我一人足守此廷臣益稱其才遂¶
超擢僉事監闗外軍發帑金二十萬俾招募時闗外地¶
悉為喀喇沁諸部所據崇煥乃駐守闗内未幾諸部受¶
欵經畧王在晉令崇煥移駐中前所監參將周守亷遊¶
擊左輔軍經理前屯衛事尋令赴前屯安置遼人之失¶
業者崇煥即夜行荆棘虎豹中以四鼓入城將士莫不¶
壯其膽在晉深倚重之題為寧前兵備僉事然崇煥薄¶
<pb:KR2a0038_WYG_401-31b>¶
在晉無逺畧不盡遵其令及在晉議築重城八里鋪崇¶
煥以為非策争不得奏記首輔葉向髙十三山難民十¶
餘萬久困不能出大學士孫承宗行邉崇煥請將五千¶
人駐寧逺以壯十三山勢别遣驍將救之寧逺去山二¶
百里便則進據錦州否則退守寧逺奈何委十萬人置¶
度外承宗謀於總督王象乾象乾以闗上軍方喪氣議¶
發察罕部䕶闗者三千人往承宗以為然告在晉在晉竟¶
不能救衆遂沒脱歸者僅六千人而已及承宗駁重城¶
<pb:KR2a0038_WYG_401-32a>¶
議集將吏謀所守閻鳴泰主覺華崇煥主寧逺在晉及¶
張應吾邢慎言持不可承宗竟主崇煥議已承宗鎮闗¶
門益倚崇煥崇煥内拊軍民外飭邉備勞績大著崇煥¶
嘗核虚伍立斬一校承宗怒曰監軍可専殺耶崇煥頓¶
首謝其果於用法類此三年九月承宗决守寧逺僉事¶
萬有孚劉詔力阻不聴命滿桂偕崇煥往初承宗令祖¶
大夀築寧逺城大夀度中朝不能逺守築僅十一且疎¶
薄不中程崇煥乃定規制髙三丈二尺雉髙六尺址廣¶
<pb:KR2a0038_WYG_401-32b>¶
三丈上二丈四尺大夀與參將髙見賀謙分督之明年¶
迄工遂為闗外重鎮桂良將而崇煥勤職誓與城存亡¶
又善撫將士樂為盡力由是商旅輻輳流移駢集逺近¶
望為樂土遭父憂奪情視事四年九月偕大將馬世龍¶
王世欽率水陸馬步軍萬二千東巡廣寧謁北鎮祠歴¶
十三山抵右屯遂由水道泛三岔河而還尋以五防叙¶
勞進兵備副使再進右參政崇煥之東巡也請即復錦¶
州右屯諸城承宗以為時未可乃止至五年夏承宗與¶
<pb:KR2a0038_WYG_401-33a>¶
崇煥計遣將分據錦州松山杏山右屯及大小凌河繕¶
城郭居之自是寧逺且為内地開疆復二百里十月承¶
宗罷髙第來代謂闗外必不可守令盡撤錦右諸城守¶
具移其將士於闗内督屯通判金啟倧上書崇煥曰錦¶
右大凌三城皆前鋒要地倘收兵退既安之民庶復播¶
遷已得之封疆再淪沒闗内外堪幾次退守耶崇煥亦¶
力争不可言兵法有進無退三城已復安可輕撤錦右¶
動揺則寧前震驚闗門亦失保障今但擇良將守之必¶
<pb:KR2a0038_WYG_401-33b>¶
無他慮第意堅且欲并撤寧前二城崇煥曰我寧前道¶
也官此當死此我必不去第無以難乃撤錦州右屯大¶
小凌河及松山杏山塔山守具盡驅屯兵入闗委棄米¶
粟十餘萬而死亡載途哭聲震野民怨而軍益不振崇¶
煥遂乞終制不許十二月進按察使視事如故我¶
大清知經畧易與六年正月舉大軍西渡遼河二十三¶
日抵寧逺崇煥聞即偕大將桂副將左輔朱海參將大¶
夀守備何可剛等集將士誓死守崇煥更刺血為書激¶
<pb:KR2a0038_WYG_401-34a>¶
以忠義為之下拜將士咸請效死乃盡焚城外民居攜¶
守具入城清野以待令同知程維楧詰奸通判啟倧具¶
守卒食辟道上行人檄前屯守將趙率教山海守將楊¶
麒將士逃至者悉斬人心始定明日¶
¶
　　大軍進攻戴楯穴城矢石不能退崇煥令閩卒羅立發¶
西洋巨礮傷城外軍明日再攻復被却圍遂解而啟倧¶
亦以然礮死啟倧起小吏官經歴主賞功事勤敏有志¶
介承宗重之用為通判核兵馬錢糧督城工理軍民詞¶
<pb:KR2a0038_WYG_401-34b>¶
訟大得衆心死贈光禄少卿世廕錦衣試百户初中朝¶
聞警兵部尚書王永光大集廷臣議戰守無善策經略¶
第總兵麒竝擁兵闗上不救中外謂寧逺必不守及崇¶
煥以書聞舉朝大喜立擢崇煥右僉都御史璽書奬勵¶
桂等進秩有差我¶
¶
　　大清初解圍分兵數萬畧覺華島殺參將金冠等及軍¶
民數萬崇煥方完城力竭不能救也髙第鎮闗門大反¶
承宗政務折辱諸將諸將咸解體遇麒若偏裨麒至見¶
<pb:KR2a0038_WYG_401-35a>¶
侮其卒至是坐失援第麒並褫官去而以王之臣代第¶
趙率教代麒我¶
¶
　　大清舉兵所向無不摧破諸將罔敢議戰守議戰守自¶
崇煥始三月復設遼東巡撫以崇煥為之魏忠賢遣其¶
黨劉應坤紀用等出鎮崇煥抗疏諫不納叙功加兵部¶
右侍郎賚銀幣世廕錦衣千户崇煥既解圍志漸驕與¶
桂不協請移之他鎮乃召桂還崇煥以之臣奏留桂又¶
與不協中朝慮僨事命之臣専督闗内以闗外屬崇煥¶
<pb:KR2a0038_WYG_401-35b>¶
畫闗守崇煥虞廷臣忌己上言陛下以闗内外分責二¶
臣用遼人守遼土且守且戰且築且屯屯種所入可漸¶
減海運大要堅壁清野以為體乗間擊瑕以為用戰雖¶
不足守則有餘守既有餘戰無不足顧勇猛圖敵敵必¶
讐奮迅立功衆必忌任勞則必召怨䝉罪始可有功怨¶
不深則勞不著罪不大則功不成謗書盈箧毁言日至¶
從古已然惟聖明與廷臣始終之帝優㫖褒答其冬崇¶
煥偕應坤用率教巡歴錦州大小凌河議大興屯田漸¶
<pb:KR2a0038_WYG_401-36a>¶
復第所棄舊土忠賢與應坤等並因是廕錦衣崇煥進¶
所廕為指揮僉事崇煥遂言遼左之壊雖人心不固亦¶
縁失有形之險無以固人心兵不利野戰祗有慿堅城¶
用大礮一策今山海四城既新當更修松山諸城班軍¶
四萬人缺一不可帝報從之先是八月中我¶
¶
　　太祖髙皇帝晏駕崇煥遣使弔且以覘虚實我¶
¶
　　太宗文皇帝遣使報之崇煥欲議和以書附使者還報我¶
大清兵將討朝鮮欲因此阻其兵得一意南下七年正¶
<pb:KR2a0038_WYG_401-36b>¶
月再遣使答之遂大興兵渡鴨緑江南討朝議以崇煥¶
之臣不相能召之臣還罷經略不設以闗内外盡屬崇¶
煥與鎮守中官應坤用並便宜從事崇煥鋭意恢復乃¶
乗¶
¶
　　大軍之出遣將繕錦州中左大凌三城而再使使持書¶
議和㑹朝鮮及毛文龍同告急朝命崇煥發兵援崇煥¶
以水師援文龍又遣左輔趙率教朱梅等九將將精卒¶
九千先後逼三岔河為牽制之勢而朝鮮已為¶
¶
<pb:KR2a0038_WYG_401-37a>¶
　　大清所服諸將乃還崇煥初議和中朝不知及奏報優¶
㫖許之後以為非計頻㫖戒諭崇煥欲藉是修故疆持¶
愈力而朝鮮及文龍被兵言官因謂和議所致四月崇¶
煥上言闗外四城雖延衺二百里北負山南阻海廣四¶
十里爾今屯兵六萬商民數十萬地隘人稠安所得食¶
錦州中左大凌三城修築必不可已業移商民廣開屯¶
種倘城不完而敵至勢必撤還是棄垂成功也故乗敵¶
有事江東姑以和之説緩之敵知則三城已完戰守又¶
<pb:KR2a0038_WYG_401-37b>¶
在闗門四百里外金湯益固矣帝優㫖報聞時率教駐¶
錦州䕶版築朝命尤世禄來代又以輔為前鋒總兵官¶
駐大凌河世禄未至輔未入大凌五月十一日¶
¶
　　大清兵直抵錦州四靣合圍率教偕中官用嬰城守而¶
遣使議和欲援師以待救使三返不決圍益急崇煥以¶
寧逺兵不可動選精騎四千令世禄大夀將繞出¶
大軍後決戰别遣水師東出相牽制且請發薊鎮宣大¶
兵東䕶闗門朝廷已命山海滿桂移前屯三屯孫祖夀¶
<pb:KR2a0038_WYG_401-38a>¶
移山海宣府黒雲龍移一片石薊遼總督閻鳴泰移闗¶
城又發昌平天津保定兵馳赴上闗檄山西河南山東¶
守臣整兵聴調世祿等將行¶
¶
　　大清已於二十八日分兵趨寧逺崇煥與中官應坤副¶
使畢自肅督將士登陴守列營濠内用礮拒撃而桂世¶
祿大夀大戰城外士多死桂身被數矢¶
¶
　　大軍亦旋引去益兵攻錦州以溽暑不能克士卒多損¶
傷六月五日亦引還因毁大小凌河二城時稱寧錦大¶
<pb:KR2a0038_WYG_401-38b>¶
捷桂率教功為多忠賢因使其黨論崇煥不救錦州為¶
暮氣崇煥遂乞休中外方争頌忠賢崇煥不得已亦請¶
建祠終不為所喜七月遂允其歸而以王之臣代為督¶
師兼遼東巡撫駐寧逺及叙功文武增秩賜廕者數百¶
人忠賢子亦封伯而崇煥止增一秩尚書霍維華不平¶
疏乞讓廕忠賢亦不許未幾熹宗崩莊烈帝即位忠賢¶
伏誅削諸冐功者廷臣争請召崇煥其年十一月擢右¶
都御史視兵部添注左侍郎事崇禎元年四月命以兵¶
<pb:KR2a0038_WYG_401-39a>¶
部尚書兼右副都御史督師薊遼兼督登萊天津軍務¶
所司敦促上道七月崇煥入都先奏陳兵事帝召見平¶
臺慰勞甚至咨以方畧對曰方畧已具疏中臣受陛下¶
特眷願假以便宜計五年全遼可復帝曰復遼朕不吝¶
封侯賞卿努力解天下倒懸卿子孫亦受其福崇煥頓¶
首謝帝退少憇給事中許譽卿叩以五年之畧崇煥言¶
聖心焦勞聊以是相慰耳譽卿曰上英明安可漫對異¶
日按期責效奈何崇煥憮然自失頃之帝出即奏言東¶
<pb:KR2a0038_WYG_401-39b>¶
事本不易竣陛下既委臣臣安敢辭難但五年内户部¶
轉軍餉工部給器械吏部用人兵部調兵選將須中外¶
事事相應方克有濟帝為飭四部臣如其言崇煥又言¶
以臣之力制全遼有餘調衆口不足一出國門便成萬¶
里忌能妬功夫豈無人即不以權力掣臣肘亦能以意¶
見亂臣謀帝起立傾聴諭之曰卿無疑慮朕自有主持¶
大學士劉鴻訓等請收還之臣桂尚方劍以賜崇煥假¶
之便宜帝悉從之賜崇煥酒饌而出崇煥以前此熊廷¶
<pb:KR2a0038_WYG_401-40a>¶
弼孫承宗皆為人排搆不得竟其志上言恢復之計不¶
外臣昔年以遼人守遼土以遼土養遼人守為正著戰¶
為奇著和為旁著之説法在漸不在驟在實不在虚此¶
臣與諸邉臣所能為至用人之人與為人用之人皆至¶
尊司其鑰何以任而勿貳信而勿疑葢馭邉臣與廷臣¶
異軍中可驚可疑者殊多但當論成敗之大局不必摘¶
一言一行之㣲瑕事任既重為怨實多諸有利於封疆¶
者皆不利於此身者也况圖敵之急敵亦從而間之是¶
<pb:KR2a0038_WYG_401-40b>¶
以為邊臣甚難陛下愛臣知臣臣何必過疑懼但中有¶
所危不敢不告帝優詔答之賜蟒玉銀幣疏辭蟒玉不¶
受是月川湖兵戍寧逺者以缺餉四月大譟餘十三營¶
起應之縛繋巡撫畢自肅總兵官朱梅通判張世榮推¶
官蘇涵淳於譙樓上自肅傷重兵備副使郭廣初至躬¶
翼自肅括撫賞及朋椿二萬金以散不厭貸商民足五¶
萬乃解自肅疏引罪走中左所自經死崇煥以八月初¶
抵闗聞變馳與廣宻謀宥首惡張正朝張思順令捕十¶
<pb:KR2a0038_WYG_401-41a>¶
五人戮之市斬知謀中軍吳國琦責參將彭簪古黜都¶
司左良玉等四人發正朝思順前鋒立功世榮涵淳以¶
貪虐致變亦斥之獨都司程大樂一營不從變特為奬¶
勵一方乃靖闗外大將四五人事多掣肘後定設二人¶
以梅鎮寧逺大夀仍駐錦州至是梅將解任崇煥請合¶
寧錦為一鎮大夀仍駐錦州加中軍副將何可剛都督¶
僉事代梅駐寧逺而移薊鎮率教於闗門闗内外止設¶
二大將因極稱三人之才謂臣自期五年専藉此三人¶
<pb:KR2a0038_WYG_401-41b>¶
當與臣相終始届期不效臣手戮三人而身歸死於司¶
敗帝可之崇煥遂留鎮寧逺自肅既死崇煥請停巡撫¶
及登萊巡撫孫國楨免崇煥又請罷不設帝亦報可喀¶
喇沁三十六家向受撫賞後為察罕所迫且歳饑有叛¶
志崇煥召至於邉親撫慰皆聴命二年閏四月叙春秋¶
兩防功加太子太保賜蟒衣銀幣廕錦衣千户崇煥始¶
受事即欲誅毛文龍文龍者仁和人以都司援朝鮮逗¶
留遼東遼東失自海道遁回乗虚襲殺¶
¶
<pb:KR2a0038_WYG_401-42a>¶
　　大清鎮江守將報巡撫王化貞而不及經畧熊廷弼兩¶
人隙始開用事者方主化貞遂授文龍總兵累加至左¶
都督掛將軍印賜尚方劍設軍鎮皮島如内地皮島亦¶
謂之東江在登萊大海中綿亘八十里不生草木逺南¶
岸近北岸北岸海靣八十里即抵¶
¶
　　大清界其東北海則朝鮮也島上兵本河東民自天啟¶
元年河東失民多逃島中文龍籠絡其民為兵分布哨¶
船聨接登州以為犄角計中朝是之島事由此起四年¶
<pb:KR2a0038_WYG_401-42b>¶
五月文龍遣將沿鴨緑江越長白山侵¶
¶
　　大清國東偏為守將擊敗衆盡殱八月遣兵從義州城¶
西渡江入島中屯田¶
¶
　　大清守將覺?師襲擊斬五百餘級島中糧悉被焚五¶
年六月遣兵襲耀州之官屯寨敗歸六年五月遣兵襲¶
鞍山驛喪其卒千餘越數日又遣兵襲薩爾滸攻城南¶
為¶
¶
　　大清守將所却七年正月¶
¶
<pb:KR2a0038_WYG_401-43a>¶
　　大清兵征朝鮮并規剿文龍三月¶
¶
　　大清兵克義州分兵夜擣文龍於鐵山文龍敗遁歸島¶
中時¶
¶
　　大清惡文龍躡後故致討朝鮮以其助文龍為兵端顧¶
文龍所居東江形勢雖足牽制其人本無大畧往輒敗¶
衂而歳糜餉無算且惟務廣招商賈販易禁物名濟朝¶
鮮實闌出塞無事則鬻參販布為業有事亦罕得其用¶
工科給事中潘士聞劾文龍糜餉殺降尚寶卿董茂忠¶
<pb:KR2a0038_WYG_401-43b>¶
請撤文龍治兵闗寧兵部議不可而崇煥心弗善也嘗¶
疏請遣部臣理餉文龍惡文臣監制抗疏駁之崇煥不¶
悦及文龍來謁接以賔禮文龍又不讓崇煥謀益決至¶
是遂以閲兵為名泛海抵雙島文龍來㑹崇煥與相燕¶
飲每至夜分文龍不覺也崇煥議更營制設監司文龍¶
怫然崇煥以歸鄉動之文龍曰向有此意但惟我知東¶
事東事畢朝鮮衰弱可襲而有也崇煥益不悦以六月¶
五月邀文龍觀將士射先設幄山上令參將謝尚政等¶
<pb:KR2a0038_WYG_401-44a>¶
伏甲士幄外文龍至其部卒不得入崇煥曰予詰朝行¶
公當海外重寄受予一拜交拜畢登堂崇煥問從官姓¶
名多毛姓文龍曰此皆予孫崇煥笑因曰爾等積勞海¶
外月米止一斛言之痛心亦受予一拜為國家盡力衆¶
皆頓首謝崇煥因詰文龍違令數事文龍抗辯崇煥厲¶
色叱之命去冠帶縶縛文龍猶倔强崇煥曰爾有十二¶
斬罪知之乎祖制大將在外必命文臣監爾専制一方¶
軍馬錢糧不受核一當斬人臣之罪莫大欺君爾奏報¶
<pb:KR2a0038_WYG_401-44b>¶
盡欺罔殺降人難民冒功二當斬人臣無將將則必誅¶
爾奏有牧馬登州取南京如反掌語大逆不道三當斬¶
毎歲餉銀數十萬不以給兵月止散米三斗有半侵盜¶
軍糧四當斬擅開馬市於皮島私通外畨五當斬部將¶
數千人悉冒己姓副將以下濫給札付千走卒輿夫盡¶
金緋六當斬自寧逺還剽掠商船自為盜賊七當斬强¶
取民間子女不知紀極部下效尤人不安室八當斬驅¶
難民逺竊人參不從則餓死島上白骨如莽九當斬輦¶
<pb:KR2a0038_WYG_401-45a>¶
金京師拜魏忠賢為父塑冕旒像於島中十當斬鐵山¶
之敗喪軍無算掩敗為功十一當斬開鎮八年不能復¶
寸土觀望養敵十二當斬數畢文龍喪魂魄不能言但¶
叩頭乞免崇煥召諭其部將曰文龍罪狀當斬否皆惶¶
怖唯唯中有稱文龍數年勞苦者崇煥叱之曰文龍一¶
布衣爾官極品滿門封廕足酬勞何悖逆如是乃頓首¶
請㫖曰臣今誅文龍以肅軍諸將中有若文龍者悉誅¶
臣不能成功皇上亦以誅文龍者誅臣遂取尚方劍斬¶
<pb:KR2a0038_WYG_401-45b>¶
之帳前乃出諭其將士曰誅止文龍餘無罪當是時文¶
龍麾下健校悍卒數萬憚崇煥威無一敢動者於是命¶
棺斂文龍明日具牲醴拜奠曰昨斬爾朝廷大法今祭¶
爾僚友私情為下淚乃分其卒二萬八千為四協以文¶
龍子承祚副將陳繼盛參將徐敷奏遊擊劉興祚主之¶
收文龍敕印尚方劍令繼盛代掌犒軍士檄撫諸島盡¶
除文龍虐政還鎮以其狀上聞末言文龍大將非臣得¶
擅誅謹席藳待罪時崇禎二年五月也帝驟聞意殊駭¶
<pb:KR2a0038_WYG_401-46a>¶
念既死且方倚崇煥乃優㫖褒答俄傳諭暴文龍罪以¶
安崇煥心其爪牙伏京師者令所司捕崇煥上言文龍¶
一匹夫不法至此以海外易為亂也其衆合老稚四萬¶
七千妄稱十萬且民多兵不能二萬妄設將領千今不¶
宜更置帥即以繼盛攝之於計便帝報可崇煥雖誅文¶
龍慮其部下為變増餉銀至十八萬然島弁失主帥心¶
漸攜益不可用其後致有叛去者崇煥言東江一鎮牽¶
制所必資今定兩協馬軍十營步軍五歲餉銀四十二¶
<pb:KR2a0038_WYG_401-46b>¶
萬米十三萬六千帝頗以兵減餉增為疑以崇煥故特¶
如其請崇煥在遼與率教大夀可剛定兵制漸及登萊¶
天津及定東江兵制合四鎮兵十五萬三千有奇馬八¶
萬一千有奇歳費度支四百八十餘萬減舊一百二十¶
餘萬帝嘉奬之文龍既死甫踰三月我¶
¶
　　大清兵數十萬分道入龍井闗大安口崇煥聞即督大¶
夀可剛等入衛以十一月十日抵薊州所歴撫寧永平¶
遷安豐潤玉田諸城皆留兵守帝聞其至甚喜温㫖褒¶
<pb:KR2a0038_WYG_401-47a>¶
勉發帑金犒將士令盡統諸道援軍俄聞率教戰沒遵¶
化三屯營皆破巡撫王元雅總兵朱國彦自盡¶
¶
　　大清兵越薊州而西崇煥懼急引兵入䕶京師營廣渠¶
門外帝立召見深加慰勞咨以戰守策賜御饌及貂裘¶
崇煥以士馬疲敝請入休城中不許出與¶
¶
　　大軍鏖戰互有殺傷時所入隘口乃薊遼總理劉策所¶
轄而崇煥甫聞變即千里赴救自謂有功無罪然都人¶
驟遭兵怨謗紛起謂崇煥縱敵擁兵朝士因前通和議¶
<pb:KR2a0038_WYG_401-47b>¶
誣其引敵脅和將為城下之盟帝頗聞之不能無惑㑹¶
我¶
¶
　　大清設間謂崇煥宻有成約令所獲宦官知之隂縱使¶
去其人奔告於帝帝信之不疑十二月朔再召對遂縛¶
下詔獄大夀在旁戰栗失措出即擁兵叛歸大夀嘗有¶
罪孫承宗欲殺之愛其才宻令崇煥救解大夀以故徳¶
崇煥懼并誅遂叛帝取崇煥獄中手書往召大夀乃歸¶
命方崇煥在朝嘗與大學士錢龍錫語㣲及欲殺毛文¶
<pb:KR2a0038_WYG_401-48a>¶
龍狀及崇煥欲成和議龍錫嘗移書止之龍錫故主定¶
逆案魏忠賢遺黨王永光髙捷袁𢎞勲史&KR1159;軰謀興大¶
獄為逆黨報讐見崇煥下吏遂以擅主和議専戮大帥¶
二事為兩人罪捷首疏力攻&KR1159;𢎞勲繼之必欲并誅龍¶
錫法司坐崇煥謀叛龍錫亦論死三年八月遂磔崇煥¶
於市兄弟妻子流三千里籍其家崇煥無子家亦無餘¶
貲天下寃之崇煥既縛大夀潰而去武經畧滿桂以趣¶
戰急與¶
¶
<pb:KR2a0038_WYG_401-48b>¶
　　大清兵戰竟死去縛崇煥時甫半月初崇煥妄殺文龍¶
至是帝誤殺崇煥自崇煥死邉事益無人明亡徴決矣¶
趙光抃字彦清九江德化人父贊化工部郎中光抃舉¶
天啟五年進士鄉人曹欽程父事魏忠賢驟得太僕少¶
卿光抃語之曰富貴一時名節千古君不可不審欽程¶
惡之即日出贊化為南寧知府南寧惡地贊化侘傺而¶
死光抃奔喪歸崇禎初服闋除工部都水主事歴兵部¶
職方郎中十年秋遣閲薊遼戎務盡得邉塞形勢戰守¶
<pb:KR2a0038_WYG_401-49a>¶
機宜列十二事以獻明年冬¶
¶
　　大清兵入密雲總督吴阿衡敗歿廷議增設巡撫一人¶
駐宻雲遂擢光抃右僉都御史任之至即發監視中官¶
鄧希詔奸謀帝召希詔還而令分守中官孫茂霖覈寔¶
茂霖為希詔解光抃反得罪遣戍廣東十五年兵事益¶
棘廷臣薦光抃復官光抃家素饒聞命持數萬金入都¶
為軍資既至召見德政殿奏對稱㫖拜兵部右侍郎兼¶
右僉都御史總督薊州永平山海通州天津諸鎮軍務¶
<pb:KR2a0038_WYG_401-49b>¶
而¶
¶
　　大清已克薊州分兵四出命光抃兼督諸路援軍諸援¶
軍觀望河間迤南皆失守光抃不敢救尾而南已聞塞¶
上警又驅而北廷臣交章劾光抃謂列城被攻不救退¶
回髙陽坐視淪覆明年復論光抃及范志完四月¶
大清兵北旋光抃唐通白廣恩等八鎮兵邀於螺山皆¶
敗走帝聞大怒既解嚴與志完並獲譴帝召見雷縯祚¶
縯祚詆志完而稱光抃帝曰志完光抃逗遛河間獨罪¶
<pb:KR2a0038_WYG_401-50a>¶
志完渠服其心乎遂并逮光抃光抃嘗薦廣恩廣恩抗¶
不赴召帝以是益惡光抃卒與志完同日斬西市光抃¶
才氣豪邁而於大慮亦疎在職方深為尚書楊嗣昌所¶
倚曰吾不及光抃先是毛文龍據東江海疆賴之文龍¶
死陳繼盛黃龍沈世魁代其部往往為亂中朝又素以¶
縻餉為憂及世魁死島中無帥光抃慫臾嗣昌撤之二¶
十年積患一朝而除而於邉計亦左焉光抃雖文士有¶
膽決嘗遇敵諸將欲奔光抃坐地不起久之乃引歸其¶
<pb:KR2a0038_WYG_401-50b>¶
起戍中也將士不相習猝遇大敵先膽落故所當輒敗¶
然受事破軍之餘身先被創顧與志完同誅人咸以為¶
寃福王時太僕萬元吉奏復其官范志完虞城人崇禎¶
四年進士授永平推官專理察罕撫賞意不欲行上疏¶
言權輕請得特疏奏軍事當事者惡之謫湖廣布政司¶
檢校擢寧國推官歴官分巡闗内僉事十四年冬超擢¶
右僉都御史巡撫山西其座主周延儒當國遂拜志完¶
兵部右侍郎兼右僉都御史總督薊州永平山海通州¶
<pb:KR2a0038_WYG_401-51a>¶
天津諸鎮軍務代楊䋲武䋲武者雲南彌勒人也由庶¶
吉士改授御史十一年冬用楊嗣昌薦召見吐言如流¶
畫地成圖帝偉之遂超擢右僉都御史巡撫順天洪承¶
疇困松山遂擢䋲武總督尋以志完代之而令䋲武總¶
督遼東寧逺諸軍出闗救松錦加銜督師明年正月䋲¶
武卒官贈兵部尚書廕錦衣世襲百户遂進志完左侍¶
郎督師出闗如䋲武而以張福臻督薊鎮駐闗内自王¶
樸諸軍敗兵力益單松錦相繼失志完乃築五城寧逺¶
<pb:KR2a0038_WYG_401-51b>¶
城南䕶轉輸募土著實之又議修覺華島城為犄角勢¶
帝甚倚之六月易銜欽命督師總督薊遼昌通等處軍¶
務節制登津撫鎮遼事急則移駐中後前屯闗内急則¶
星馳入援三協有警則㑹同薊昌二督并力策應時闗¶
内外並建二督而闗外加督師銜地望尤尊又於昌平¶
保定設二督於是千里之内有四督臣又有寧逺永平¶
順天宻雲天津保定六巡撫寧逺山海中協西協昌平¶
通州天津保定八總兵星羅碁置無地不防而事權反¶
<pb:KR2a0038_WYG_401-52a>¶
不一十五年給事中方士亮劾福臻昏庸因言移督師¶
闗内則薊督可裁福臻可罷於是召還福臻令志完兼¶
制闗内移駐闗門志完辭不許求去不許上疏言不能¶
兼薊請仍設薊督踰月始以趙光抃任之而¶
¶
　　大清兵已入自牆子嶺克薊州而南下矣兵部劾志完¶
疎防廷臣亦言志完貪愞帝以敵兵未退責令戴罪立¶
功然志完無謀畧恇怯甚不敢一戰所在州縣覆沒惟¶
尾而呵噪兵所到剽虜至德州僉事雷縯祚劾之自是¶
<pb:KR2a0038_WYG_401-52b>¶
論列者益衆帝猶責志完後效志完終不敢戰明年¶
大清兵攻下海州贛榆沐陽豐縣已而北旋志完光抃¶
卒觀望皆不進事定議罪召縯祚廷質問志完逗遛淫¶
掠狀志完辨問御史吳履中對如縯祚言時座主延儒¶
督師亦無功遂命下志完獄以十二月斬志完先是十¶
二年封疆之案伏罪者三十有六人至是失事甚於前¶
誅止志完光抃及巡撫馬成名潘永圖總兵薛敏忠副¶
將柏永鎮其他悉置不問而保定巡撫楊進得善去山¶
<pb:KR2a0038_WYG_401-53a>¶
東巡撫王永吉反獲遷擢帝之用刑至是窮矣¶
¶
　　贊曰三路喪師收降取敗鎬與應泰同辜然君子重䋲¶
鎬而寛論應泰豈不以士所重在節哉惜乎廷弼以蓋¶
世之材褊性取忌功名顯於遼亦隳於遼假使廷弼效¶
死邉城義不反顧豈不毅然節烈丈夫哉廣寧之失罪¶
由化貞乃以門户曲殺廷弼化貞稽誅者且數年崇煥¶
智雖疎差有膽畧莊烈帝又以䜛間誅之國步將移刑¶
章顛覆豈非天哉¶
<pb:KR2a0038_WYG_401-53b>¶
¶
¶
¶
¶
¶
¶
¶
　　明史卷二百五十九¶
¶

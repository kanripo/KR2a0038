# -*- mode: mandoku-view -*-
#+TITLE: 明史
#+DATE: 2019-03-29 20:49:10.092672
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 324
<pb:KR2a0038_WYG_324-1a>¶
　　欽定四庫全書¶
¶
　　明史卷二百二十考證¶
¶
　　萬士和傳奏請便民六事　(臣)黄夀齡按便民六事史¶
未詳載他書亦無可考謹識¶
¶
　　王之誥傳列上便民八事　(臣)黄夀齡按八事史未詳¶
載他書亦無可考謹識¶
¶
　　王之誥傳後居正喪父奪情杖言者闕下　(臣)黄夀齡¶
按杖言者闕下葢指吳中行趙用賢艾穆沈思孝等¶
<pb:KR2a0038_WYG_324-1b>¶
而言也事詳諸人本傳謹識¶
¶
　　吳百朋傳授永豐知縣　(臣)黄夀齡按百朋為永豐令¶
時以教化為先務束矢入片言折服有清水明鏡之¶
謠事詳百朋墓誌謹識¶
¶
　　劉應節傳濰人　(臣)黄夀齡按獻徵錄及識大錄應節¶
其先咸平人有名全者以判濰州因家焉遂為濰州¶
人謹識¶
¶
　　劉應節傳順天巡撫耿隨卿坐殺平民充首功逮治改¶
<pb:KR2a0038_WYG_324-2a>¶
應節代之　(臣)黄夀齡按馮𤦺所撰應節墓誌云應¶
節巡撫順天時整飭邊備條上六事一曰益兵以資¶
戰二曰用車以資守三曰樹木以資險四曰櫃水以¶
資運五曰定兵食之逺圖六曰除邉方之宿蠧史未¶
之載謹附識¶
¶
　　劉應節傳進右都御史　(臣)黄夀齡按應節墓誌云應¶
節進右都御史時沿邉諸郡邑横罹剽掠莫敢誰何¶
應節遣使諭以恩威衆皆叩頭謝前罪凡四千四百¶
<pb:KR2a0038_WYG_324-2b>¶
餘人一時解散因條上防禦機宜凡七曰選主將曰¶
設副將曰議班軍曰清衛軍曰勾逃軍曰廣招募曰¶
議行糧廷議皆是之謹附識¶
¶
　　王遴傳因奏行計安留都十二事　(臣)黄夀齡按十二¶
事史未詳載他書亦無可考謹識¶
¶
　　舒化傳請釋纍臣鄭履淳李芳及朝審又請釋李已皆¶
得宥　(臣)黄夀齡按請釋纍臣鄭履淳等事具載諸¶
人本傳謹識¶
¶
<pb:KR2a0038_WYG_324-3a>¶
　　舒化傳又有宥方士王金等罪化言此遺詔意即欲勿¶
罪宜何辭　(臣)黄夀齡按議宥王金等罪傳未詳何¶
事錯見葛守禮髙拱傳及佞倖陶仲文傳謹識¶
¶
　　舒仲傳因輯嘉靖三十四年以後事例與刑名相闗者¶
三百八十二條　(臣)黄壽齡按奏三百八十二條事¶
詳刑法志但亦未臚其目謹識¶
¶
　　舒化傳南京科道論及化　(臣)黄夀齡按獻徴錄云時¶
舒化名益髙忌益衆或使人搆飛語授南京新進横¶
<pb:KR2a0038_WYG_324-3b>¶
詆化衆驚憤化曰安有大臣被口語自疏解為乎義¶
有去而已遂上書乞歸較史為詳但亦未載科道所¶
論何事謹識¶
¶
　　李世達傳東厰太監張鯨有罪　(臣)黄夀齡按張鯨有¶
罪及後文趙南星被劾傳未詳其原委具載二人本¶
傳謹識¶
¶
　　李世達傳世達言於纁薄文粲罪　(臣)黄夀齡按焦文¶
粲法不當死及後文楊應宿等疏詆世達史俱未詳¶
<pb:KR2a0038_WYG_324-4a>¶
何事他書亦無可考謹識¶
¶
　　李世達傳復劾罷御史韓介等數人　(臣)黄夀齡按劾¶
罷韓介等數人考獻徴錄及識大錄載及劉瑜黄正¶
色同被劾但亦未詳載數人之事謹識¶
¶
　　曽同亨傳(弟乾亨附)給事中馮景劾李成梁被謫　(臣)¶
黄夀齡按馮景被謫事詳李成梁傳謹識¶
¶
　　曽同亨傳(弟乾亨附)劾罷總兵以下官十餘人　(臣)黄¶
夀齡按十餘人史未詳其姓氏他書亦無可考謹識¶
¶
<pb:KR2a0038_WYG_324-4b>¶
　　温純傳及妖書事起力為沈鯉郭正域辨誣　(臣)黄夀¶
齡按沈鯉郭正域受誣事詳沈鯉本傳及李廷機傳¶
謹識¶
¶
　　李汝華傳歴吏科給事中多所糾擿　(臣)黄夀齡按汝¶
華在給事中多所糾擿考本史如何源黄𢎞憲王學¶
書李長春韓世能王基姜璧諸人皆為所論罷去謹¶
識¶
¶
　　李汝華傳福王莊田四萬頃　(臣)黄夀齡按福恭王傳¶
<pb:KR2a0038_WYG_324-5a>¶
云下詔賜莊田四萬頃所司皆力爭常洵亦奏辭得¶
減半非僅減四之一也謹識¶
¶
¶
¶
¶
¶
¶
<pb:KR2a0038_WYG_324-5b>¶
¶
¶
¶
¶
¶
¶
¶
　　明史卷二百二十考證¶
¶

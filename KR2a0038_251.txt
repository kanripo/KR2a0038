# -*- mode: mandoku-view -*-
#+TITLE: 明史
#+DATE: 2019-03-29 20:49:16.798392
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 251
<pb:KR2a0038_WYG_251-1a>¶
　　欽定四庫全書¶
¶
　　明史卷一百八十四¶
¶
　　大學士張廷玉等奉　敇修¶
¶
　　列傳第七十二¶
¶
　　周洪謨　　　　　　　楊守陳(弟守阯子茂元　茂仁)¶
¶
　　張元禎(陳　音)　　　　傅　瀚¶
¶
　　張　昇　　　　　　　吳　寛¶
¶
　　傅　珪　　　　　　　劉　春¶
¶
<pb:KR2a0038_WYG_251-1b>¶
　　吳　儼　　　　　　　顧　清¶
¶
　　劉　瑞¶
¶
　　周洪謨字堯弼長寧人正統十年進士及第授編修博¶
聞强記善文詞熟國朝典故喜談經濟景泰元年疏勸¶
帝親經筵勤聼政因陳時務十二事再遷侍讀天順二¶
年掌南院事憲宗嗣位復陳時務言人君保國之道有¶
三曰力聖學曰修内治曰攘外侮力聖學之目一曰正¶
心修内治之目五曰求真才去不肖旌忠良罷冗職恤¶
<pb:KR2a0038_WYG_251-2a>¶
漕運攘外侮之目六曰選將帥練士卒講陳法治兵器¶
足饋餉靖邊陲帝嘉納焉成化改元廷議討四川山都¶
掌蠻洪謨上方畧六事詔付軍帥行之進學士尋為南¶
京祭酒上言南監有紅板倉二十間髙皇后積粟以養¶
監生妻拏者宜修復帝允行之母喪服闋改北監十一¶
年言士風澆浮請復洪武中學規帝嘉納命禮部榜諭¶
崇信伯費淮入監習禮久不至洪謨劾之奪冠帶以儒¶
巾赴監停歳禄之半學政肅然先聖儀用冕旒十二而¶
<pb:KR2a0038_WYG_251-2b>¶
舞佾豆籩數不稱洪謨請備天子制又言古者鳴球琴¶
瑟為堂上之樂笙鏞柷敔為堂下之樂而干羽則舞於¶
兩階今舞羽居上樂器居下非古制當改尚書鄒幹駁¶
止之洪謨再䟽爭帝竟俞其議遷禮部右侍郎久之轉¶
左以蔡傳所釋璿璣玉衡後人遵用其制考驗多不合¶
宜改製帝即屬洪謨洪謨易以木旬日而就十七年進¶
尚書二十年加太子少保二十一年星變有所條奏帝¶
多採納𢎞治元年四月天夀山震雷風雹樓殿瓦獸多¶
<pb:KR2a0038_WYG_251-3a>¶
毁洪謨復力勸修省帝深納之洪謨矜莊寡合與萬安¶
同鄉安居政府時頗與之善至是言官先後論奏致仕歸¶
又三年卒年七十二諡文安洪謨嘗言士人出仕或去¶
鄉數千里既昧土俗亦拂人情不若就近選除王府官¶
終身不遷乖祖制當稍變更都掌蠻及白羅羅舁子數¶
叛宜特設長官司就擇其人任之庶無後患將歿猶上¶
安中國定四夷十事其好建白如此¶
¶
　　楊守陳字維新鄞人祖範有學行嘗誨守陳以精思實¶
<pb:KR2a0038_WYG_251-3b>¶
踐之學舉景泰二年進士改庶吉士授編修成化初充¶
經筵講官進侍講英宗實録成遷洗馬尋進侍講學士¶
同修宋元通鑑綱目母憂服闋起故官孝宗出閣為東¶
宫講官時編文華大訓事涉宦官者皆不録守陳以為¶
非備列其善惡得失書成進少詹事孝宗嗣位宫僚悉¶
遷秩執政擬守陳南京吏部右侍郎帝舉筆去南京字¶
左右言劉宣見為右侍郎帝乃改宣左而以守陳代之¶
修憲宗實録充副總裁𢎞治改元正月上疏曰孟子言¶
<pb:KR2a0038_WYG_251-4a>¶
我非堯舜之道不敢陳於王前夫堯舜之道何道書曰¶
人心惟危道心惟微惟精惟一允執厥中此堯舜之得¶
於内者深而為出治之本也詢四岳闢四門明四目達¶
四聰此堯舜之資於外者博而為致治之綱也臣昔忝¶
宫僚伏覩陛下朗讀經書未嘗勤睿問以究聖賢奥㫖¶
儒臣畧陳訓詁未嘗進詳說以極帝王要道是陛下得¶
於内者未深也今視朝所接見者大臣之丰采而已君¶
子小人之情狀小臣逺臣之才行何由識退朝所披閲¶
<pb:KR2a0038_WYG_251-4b>¶
者百官之章奏而已諸司之典則羣吏之情弊何由見¶
宫中所聽信者内臣之語言而已百官之正議萬姓之¶
繁言何由聞恐陛下資於外者未博也願遵祖宗舊制¶
開大小經筵日再御朝大經筵及早朝但如舊儀若小¶
經筵必擇端方博雅之臣更番進講凡所未明輒賜清¶
問凡聖賢經㫖帝王大道以及人臣賢否政事得失民¶
情休戚必講之明而無疑乃可行之篤而無弊若夫前¶
朝經籍祖宗典訓百官章奏皆當貯文華殿後陛下退¶
<pb:KR2a0038_WYG_251-5a>¶
朝披覽日令内閣一人講官二人居前殿右廂有疑則¶
詢必洞晰而後已一日之間居文華殿之時多處乾清¶
宫之時少則欲寡心清臨政不惑得於内者深而出治¶
之本立矣午朝則御文華門大臣臺諫更番侍直事已¶
具疏者用掲帖畧節口奏陛下詳問而裁決之在外文¶
武官來覲俾條列地方事口陳大要付諸司評議其陛¶
辭赴任者隨其職任而戒諭之有大政則御文華殿使¶
大臣各盡其謀勿相推避不當則許言官駁正其他具¶
<pb:KR2a0038_WYG_251-5b>¶
疏進者召閣臣面議可否然後批答而於奏事辭朝諸¶
臣必降詞色詳詢博訪務竭下情使賢才常接於目前¶
視聽不偏於左右合天下之耳目以為聰明則資於外¶
者博而致治之綱舉矣若如經筵常朝祇循故事凡百¶
章奏皆付内臣詞㫖批答臣恐積弊未革後患滋深且¶
今積弊不可勝數官鮮廉恥之風士多浮競之習教化¶
凌夷刑禁弛懈俗侈而財滋乏民困而盜日繁列衛之¶
城池不修諸郡之倉庫鮮積甲兵朽鈍行伍空虚將驕¶
<pb:KR2a0038_WYG_251-6a>¶
惰而不知兵士疲弱而不習戰一或有警何以禦之此¶
臣所以朝夕憂思至或廢寢忘食者也帝深嘉納後果¶
復午朝召大臣面議政事皆自守陳發之尋以史事繁¶
乞解部務章三上乃以本官兼詹事府専事史館二年¶
卒諡文懿贈禮部尚書弟守阯子茂元茂仁守阯字維¶
立成化初鄉試第一入國學祭酒邢讓下獄卒六館生¶
伏闕訟寃十四年進士及第授編修秩滿故事無遷留¶
都者㑹從兄守隨為李孜省所逐欲并逐守阯乃以為¶
<pb:KR2a0038_WYG_251-6b>¶
南京侍讀𢎞治初召修憲宗實録直經筵再遷侍講學¶
士給事中龎泮等以救知州劉遜悉下獄吏部尚書屠¶
滽奏遣他官攝之守阯貽書極詆滽失十年大計京官¶
守阯時掌院事言臣與掌詹事府學士王鏊俱當聽部¶
考察但臣等各有屬員進與吏部㑹考所屬則坐堂上¶
退而聽考又當候階下我朝優假學士慶成侍宴班四¶
品上車駕臨雍坐彞倫堂視三品此故事也今四品既¶
不與考察則學士亦不應與臣等職講讀撰述稱否在¶
<pb:KR2a0038_WYG_251-7a>¶
聖鑒有不待考察者詔可學士不與考察自守阯始修¶
㑹典充副總裁尋遷南京吏部右侍郎嘗署兵部陳時¶
弊五事改署國子監考績入都㑹典猶未成仍留為總¶
裁事竣遷左侍郎還任進二秩武宗立引年乞休不待¶
報竟歸詔加尚書致仕劉瑾亂政奪其加官瑾敗乃復¶
久之卒守阯博極羣書師事兄守陳學行相埒其為解¶
元學士侍郎皆與兄同又對掌兩京翰林院人尤艷稱¶
之守陳卒守阯為位哭奠者三年茂元字志仁成化十¶
<pb:KR2a0038_WYG_251-7b>¶
一年進士授刑部主事厯郎中出為湖廣副使改山東¶
𢎞治七年河決張秋詔都御史劉大夏治之復遣中官¶
李興平江伯陳銳繼往興威虐縶辱按察使茂元攝司¶
事奏言治河之役官多而責不專有司供億日費百金¶
諸臣初祭河天色隂晦帛不能燃所焚之餘宛然人面¶
具耳目口鼻觀者駭異鬼神示怪夫豈偶然乞召還興¶
銳等専委大夏功必可成且水者隂象今后戚家威權¶
太盛假名姓肆貪暴者不可勝數請加禁防以消變異¶
<pb:KR2a0038_WYG_251-8a>¶
畫工藝士宜悉放遣山東既有内臣鎮守復令李全鎮¶
臨清宜撤還疏入下山東撫按勘奏言焚帛之異誠有¶
之所奏供億多過其實於是興銳連章劾茂元妄詔遣¶
錦衣百户胡節逮之父老遮道愬節乞還楊副使及陛¶
見茂元長跪不伏帝怒置之詔獄節遍叩中官備言父¶
老愬寃狀中官多感動㑹言考交論救部擬贖杖還職¶
特調長沙同知謝病歸久之起安慶知府遷廣西左參¶
政正徳四年劉瑾遣御史孫迪校勘錢穀索賄不予瑾¶
<pb:KR2a0038_WYG_251-8b>¶
又惡茂元從父守随遂勒致仕瑾誅起官江西尋遷雲¶
南左布政使以右副都御史巡撫貴州改涖南京都察¶
院終刑部右侍郎茂仁字志道成化末進士厯刑部郎¶
中遼東鎮守中官梁玘被劾偕給事中往按盡發其罪¶
終四川按察使¶
¶
　　張元禎字廷祥南昌人五歳能詩寧靖王召見命名元¶
徴巡撫韓雍器之曰人瑞也乃易元禎舉天順四年進¶
士改庶吉士授編修憲宗嗣位疏請行三年喪不省其¶
<pb:KR2a0038_WYG_251-9a>¶
年五月疏陳三事一勤講學願不廢寒暑所講必切於¶
修徳為治之實不必以亂亡忌觸為諱講退更凝神靜¶
味驗之於身心政化講官令大臣公舉剛明正大之人¶
不拘官職大小一公聽政請日御文華殿午前進講午¶
後聽政天下章奏命諸臣詳議面陳可否陛下親臨決¶
其是非暇則召五品以下官隨意問以時事得失利病¶
令下情得以畢達一廣用賢請命給事中御史各陳兩¶
京堂上官賢否如有不盡亦許在京五品官指陳之以¶
<pb:KR2a0038_WYG_251-9b>¶
為進退乂令共薦有徳望者以代所去之位則大臣皆¶
得其人於是命之各言其所屬及方面郡縣官之賢否¶
付内閣吏部陞黜之中外羣臣有剛正敢言者舉為臺¶
諌不必論其言貌官職出身但不宜委之堂上官恐憚¶
其剛方而薦柔媚者以充數所舉之人感其推薦不敢¶
直斥其非是以古者大臣不舉臺諫疏入以言多室礙¶
難行寢之預修英宗實録與執政議不合引疾家居講¶
求性命之學閲二十年中外交薦皆不赴𢎞治初召修¶
<pb:KR2a0038_WYG_251-10a>¶
憲宗實録進左贊善上言人君不以行王道為心非大¶
有為之主也陛下毓徳青宫已負大有為之望邇者頗¶
崇異端嬖近習以蠱此心殖貨利耽玩好以荒此心開¶
倖門塞言路以昧此心則不能大有為矣願定聖志一¶
聖學廣聖智疏反覆累萬言帝頗納之實録成遷南京¶
侍講學士以養母歸久之召為㑹典副總裁至則進學¶
士充經筵日講官帝甚傾向元禎體清癯長不踰中人¶
帝特設低几聽之數月以母憂去服闋遷南京太常卿¶
<pb:KR2a0038_WYG_251-10b>¶
已修通鑑纂要復召為副總裁以故官兼學士改掌詹¶
事府帝晚年徳益進元禎因請講筵増講太極圖通書¶
西銘諸書帝亟取觀之喜曰天生斯人以開朕也欲大¶
用之未幾晏駕武宗立擢吏部左侍郎兼學士入東閣¶
専典誥敇元禎素有盛譽林居久晚乃復出館閣諸人¶
悉後輩見元禎言論意態以為迂闊多姗笑之又名位¶
相軋遂騰謗議言官交章劾元禎元禎七疏乞休劉健¶
力保持之健去元禎亦卒天啟初追諡文裕陳音字師¶
<pb:KR2a0038_WYG_251-11a>¶
召莆田人天順末進士改庶吉士授編修成化六年三¶
月以災異陳時政言&KR0688;學莫先於好問陛下雖間御¶
經筵然勢分嚴絶上有疑未嘗問下有見不敢陳願引儒¶
臣賜坐便殿從容咨論仰發聖聰異端者正道之反法¶
王佛子真人宜一切罷遣章下禮部越數日又奏國家¶
養士百年求其可用不可多得如致仕尚書李秉在籍¶
修撰羅倫編修張元禎新㑹舉人陳獻章皆當世人望¶
宜召還秉等而置獻章臺諌言官多緘黙願召還判官¶
<pb:KR2a0038_WYG_251-11b>¶
王徽評事章懋等以開言路忤㫖切責司禮太監黄賜¶
母死廷臣皆往弔翰林不往侍講徐瓊謀於衆音大怒¶
曰天子侍從臣相率拜内豎之室若清議何瓊愧沮秩¶
滿進侍講汪直黨韋瑛夜帥邏卒入兵部郎中楊士偉¶
家縛士偉考掠及其妻子音與比隣乘墉大呼曰爾擅¶
辱朝臣不畏國法耶其人曰爾何人不畏西厰音厲聲¶
曰我翰林陳音也久之遷南京太常少卿劉吉父喪起¶
復音貽書勸其固辭吉不悅後吏部擬用音吉輒阻之¶
<pb:KR2a0038_WYG_251-12a>¶
曰腐儒以故十年不得調嘗與守備中官爭事為所劾¶
事卒得直𢎞治五年吉罷始進本寺卿越二年卒音負¶
經術士多遊其門者然性健忘世故璅屑事皆不解世¶
多以不慧事附之以為笑然不盡實也¶
¶
　　傅瀚字曰川新喻人天順八年進士選庶吉士除檢討¶
嗜學强記善詩文再遷左諭徳直講東宫孝宗嗣位擢¶
太常少卿兼侍讀厯禮部左右侍郎尋命兼學士入東¶
閣専典誥敇兼掌詹事府事𢎞治十三年代徐瓊為禮¶
<pb:KR2a0038_WYG_251-12b>¶
部尚書保定獻白鵲疏斥之陜西巡撫熊翀以鄠縣民¶
所得玉璽來獻以為秦璽復出也瀚率同列言秦璽完¶
毁具載簡册今所進璽形色篆紐皆不類蓋後人倣為¶
之且帝王受命在徳不在璽太祖製六璽列聖相承百¶
三十餘載天休滋至受命之符不在秦璽明矣請姑藏¶
内府帝是其言薄賞得璽者京師星變地震雨雹四方¶
多變異瀚條上軍民所不便者請躬行節儉以先天下¶
光禄寺逋行户物價至四萬餘兩瀚言由供億之濫願¶
<pb:KR2a0038_WYG_251-13a>¶
敦儉素俾冗費不生所條奏率傅正議十五年卒贈太¶
子太保諡文穆¶
¶
　　張昇字啟昭南城人成化五年進士第一授修撰厯諭¶
徳𢎞治改元遷庶子大學士劉吉當國昇因天變疏言¶
陛下即位言者率以萬安劉吉尹直為言安直被斥吉¶
獨存吉乃傾身阿佞取悅言官昏暮欵門祈免糾劾許¶
以超遷由是諌官緘口奸計始遂貴戚萬喜依憑宫壺¶
凶焰熾張吉與締姻及喜下獄猶為營捄父存則異居¶
<pb:KR2a0038_WYG_251-13b>¶
各爨父歿則奪情起官談笑對客無復戚容盛納艷姬¶
恣為淫黷且厯數其納賄縱子等十罪吉憤甚風科道¶
劾昇誣詆調南京工部員外郎吉罷復故官厯禮部左¶
右侍郎十五年代傅瀚為尚書孝宗崩真人陳應䙉西¶
番灌頂大國師納克卜嘉勒燦等以祓除率其徒入乾¶
清宫昇請逮治詔奪真人國師高士等三十餘人名號¶
逐之昇在部五年遇災異輙進言亦數為言者所攻然¶
自守謹飭武宗嬉遊怠政給事中胡煜楊一渶張禬皆¶
<pb:KR2a0038_WYG_251-14a>¶
以為言章下禮部昇因上疏請親賢逺佞克謹天戒帝¶
是之而不能用昇遂連疏乞休不允正徳二年秦府鎮¶
國將軍誠漖請襲封保安王昇執不可忤劉瑾謝病詔¶
加太子太保乘傳歸月米歳夫如制卒於家¶
¶
　　吳寛字原博長洲人以文行有聲諸生間成化八年㑹¶
試廷試皆第一授修撰侍孝宗東宫秩滿進右諭徳孝¶
宗即位以舊學遷左庶子預修憲宗實録進少詹事兼¶
侍講學士𢎞治八年擢吏部右侍郎丁繼母憂吏部員¶
<pb:KR2a0038_WYG_251-14b>¶
缺命虚位待之服滿還任轉左改掌詹事府入東閣専¶
典誥勅仍侍武宗東宫宦豎多不欲太子近儒臣數移¶
事問講讀寛率其僚上疏曰東宫講學寒暑風雨則止¶
朔望令節則止一年不過數月一月不過數日一日不¶
過數刻是進講之時少輟講之日多豈容復以他事妨¶
誦讀古人八歳就傅即居宿於外欲離近習親正人耳¶
庶民且然矧太子天下本哉帝嘉納之十六年進禮部¶
尚書餘如故先是孝莊錢太后崩廷議孝肅周太后萬¶
<pb:KR2a0038_WYG_251-15a>¶
歳後竝葬裕陵祔睿廟禮皆如適至是孝肅崩將祔廟¶
帝終以竝祔為疑下禮官集議寛言魯頌閟宫春秋考¶
仲子之宫皆别廟漢唐亦然㑹大臣亦多主别廟帝乃¶
從之時詞臣望重者寛為最謝遷次之遷既入閣嘗為¶
劉健言欲引寛共政健固不從他日又曰吳公科第年¶
齒聞望皆先於遷遷實自愧豈有私於吳公耶及遷引¶
退舉寛自代亦不果用中外皆為之惜而寛甚安之曰¶
吾初望不及此也年七十數引疾輒慰留竟卒扵官贈¶
<pb:KR2a0038_WYG_251-15b>¶
太子太保諡文定授長子奭中書舍人補次子奐國子¶
生異數也寛行履高潔不為激矯而自守以正於書無¶
不讀詩文有典則兼工書法有田數頃嘗以周親故之¶
貧者友人賀恩疾遷至邸旦夕視之恩死為衣素一月¶
傅珪字邦瑞清苑人成化二十三年進士改庶吉士𢎞¶
治中授編修尋兼司經局校書與修大明㑹典成遷左¶
中允武宗立以東宫恩進左諭徳充講官纂修孝宗實¶
録時詞臣不附劉瑾瑾惡之謂㑹典成於劉健等多所¶
<pb:KR2a0038_WYG_251-16a>¶
糜費鐫與修者官降珪修撰俄以實録成進左中允再¶
遷翰林學士厯吏部左右侍郎正徳六年代費宏為禮¶
部尚書禮部事視他部為簡自珪數有執爭章奏遂多¶
帝好佛自稱大慶法王番僧乞田百頃為法王下院中¶
㫖下部稱大慶法王與聖㫖並珪佯不知執奏孰為大¶
慶法王敢與至尊竝書大不敬詔勿問田亦竟止珪居¶
閒類木訥者及當大事毅然執持人不能奪卒以此忤¶
權倖去教坊司臧賢請易牙牌製如朝士乂請改鑄方¶
<pb:KR2a0038_WYG_251-16b>¶
印珪格不行賢日夜騰謗於諸閹間冀去珪流寇擾河¶
南太監陸誾謀督師下廷議莫敢先發珪厲聲曰師老¶
民疲賊日熾以冒功者多僨事者漏罰失將士心先所¶
遣已無功可復遣耶今賊横行郊圻肘腋間民囂然思¶
亂禍旦夕及宗社吾儕死不償責諸公安得首䑕兩端¶
由是議罷疏上竟遣誾而中官皆憾珪御史張羽奏雲¶
南災珪因極言四方災變可畏八年五月復奏四月災¶
因言春秋二百四十二年災變六十九事今自去秋來¶
<pb:KR2a0038_WYG_251-17a>¶
地震天鳴雹降星隕龍虎出見地裂山崩凡四十有二¶
而水旱不與焉災未有若是甚者極陳時弊十事語多¶
斥權倖權倖益深嫉之㑹户部尚書孫交亦以守正見¶
忤遂矯㫖令二人致仕兩京言官交章請留不聽珪歸¶
三年御史盧雍稱珪在位有古大臣風家無儲蓄日給¶
為累乞頒月廪歳隸以示優禮又謂珪剛直忠讜當起¶
用吏部請如雍言不報而珪適卒年五十七遺命毋請¶
䘏典撫按以為言詔廕其子中書舍人嘉靖元年録先¶
<pb:KR2a0038_WYG_251-17b>¶
朝守正大臣追贈太子少保諡文毅¶
¶
　　劉春字仁仲巴人成化二十三年進士及第授編修履¶
遷翰林學士正徳六年擢吏部右侍郎進左八年代傅¶
珪為禮部尚書淮王祐棨鄭王祐檡皆由旁支襲封而¶
佑棨稱其本生為考祐檡并欲追封入廟交城王秉杋¶
由鎮國將軍嗣爵而進其妹為縣主春皆據禮駁之遂¶
著為例帝崇信西僧常襲其衣服演法内厰有綽爾吉¶
鄂色爾者出入豹房封大徳法王遣其徒二人還烏斯¶
<pb:KR2a0038_WYG_251-18a>¶
藏請給國師誥命如大乘法王例歳時入貢且得齎茶¶
以行春持不可帝命再議春執奏曰烏斯藏逺在西方¶
性極頑獷雖設四王撫化其來貢必有節制使不為邊¶
患若許其齎茶給之誥敇萬一假上㫖以誘羌人妄有¶
請乞不從失異俗心從之則滋害奏上罷齎茶卒與誥¶
命春又奏西番俗信佛教故祖宗承前代舊設立烏斯¶
藏諸司及陜西洮岷四川松潘諸寺令化導番人許之¶
朝貢貢期人數皆有定制比縁諸番僻逺莫辨真偽中¶
<pb:KR2a0038_WYG_251-18b>¶
國逃亡罪人習其語言竄身在内又多剏寺請額番貢¶
日増宴賞繁費乞嚴其期限酌定人數毎寺給勘合十¶
道縁邊兵備存勘合底簿比對相同方許起送并禁自¶
後不得濫營寺宇報可廣東布政使羅榮等入覲各言¶
鎮守内臣入貢之害春列上累朝停革貢獻詔㫖且言¶
四方水旱盜賊軍民困苦狀乞罷諸鎮守臣不納春掌¶
禮三年慎守彞典宗藩請封請婚及文武大臣祭𦵏贈¶
諡多所裁正遭憂服闋起南京吏部尚書尋以禮部尚¶
<pb:KR2a0038_WYG_251-19a>¶
書專典誥敇掌詹事府事十六年卒贈太子太保諡文¶
簡劉氏世以科第顯春父規御史弟台雲南參政子彭¶
年巡撫貴州右副都御史彭年子起宗遼東苑馬寺卿¶
起宗子世賞廣東左布政使台子鶴年雲南布政使以¶
清譽聞鶴年孫世曽巡撫雲南右副都御史有征緬功¶
皆由進士¶
¶
　　吳儼字克温宜興人成化二十三年進士改庶吉士授¶
編修厯侍講學士掌南京翰林院正徳初召修孝宗實¶
<pb:KR2a0038_WYG_251-19b>¶
録直講筵劉瑾竊柄聞儼家多貲遣人㗖以羙官儼峻¶
拒之瑾怒㑹大計羣吏中者罷儼官瑾誅復職厯禮部¶
左右侍郎拜南京禮部尚書十二年武宗北巡儼抗疏¶
切諌明年復偕諸大臣上疏曰臣等初聞駕幸昌平曽¶
具疏極論不䝉採納既聞出居庸幸宣太宰輔不及知¶
羣臣不及從三軍之士不及衞京師内外人心動揺徐¶
淮以南荒饉千里去冬雨雪為災民無衣食安保其不¶
為盜所禦之寇尚逺隔隂山而不虞之禍或猝起於肘¶
<pb:KR2a0038_WYG_251-20a>¶
腋臣所大懼也不報十四年卒官贈太子少保諡文肅¶
顧清字士廉松江華亭人𢎞治五年舉鄉試第一明年¶
成進士改庶吉士授編修與同年生毛澄羅欽順汪俊¶
相砥以名節進侍讀正徳初劉瑾竊柄清邑子張文冕¶
為謀主附者立尊顯清絶不與通瑾銜之四年摘㑹典¶
小誤挫諸翰林清降編修又以諸翰林未諳政事調外¶
任及兩京部屬清得南京兵部員外郎㑹父憂不赴瑾¶
誅還侍讀擢侍讀學士掌院事尋遷少詹事充經筵日¶
<pb:KR2a0038_WYG_251-20b>¶
講官進禮部右侍郎時澄已為尚書清協恭守職前後¶
請建儲宫罷巡幸疏凡十數上世宗嗣位為御史李獻¶
所劾罷歸清學端行謹恬於進取家居薦者相繼悉報¶
寢嘉靖六年詔舉老成堪用内閣者廷推及清乃以為¶
南京禮部右侍郎上言錦衣職侍衛祖宗朝非機密不¶
遣正徳間營差四出海内騷然陛下所親見近乃遣千¶
户勘揚州高瀹爭私財事囚其女婦憯毒備加請自今¶
悉付所司停旗校無遣從之屢疏引疾詔進尚書致仕¶
<pb:KR2a0038_WYG_251-21a>¶
時方進表入都道卒諡文僖¶
¶
　　劉瑞字徳符内江人父時斆官山東僉事以廉惠稱瑞¶
舉𢎞治九年進士選庶吉士授檢討好學潔修遇事輒¶
有論建清寧宫災請罷醮壇時召内閣&KR0688;官延訪治道¶
人言故閹李廣門下内臣宜悉治罪前太監汪直先帝¶
罪人今來覬用當斥逺之副使楊茂元郎中王雲鳯以¶
直言獲罪宜召復其官京師之萬春宫興濟真武廟夀¶
寧侯第在外之興岐衡雍汝涇諸府土木繁興宜悉罷¶
<pb:KR2a0038_WYG_251-21b>¶
不急者都匀之㨗鄧廷瓚冒其功賀蘭之征王越啟其¶
釁請追正欺罔之罪報聞闕里廟成遣大學士李東陽¶
祭告瑞請更定先師封諡不果行武宗即位疏陳端治¶
本九事請召祭酒章懋侍郎王鏊都御史林俊雍泰而¶
超擢參政王綸副使王雲鳯僉事胡獻知府楊茂元照¶
磨金濂由是諸臣多獲進用劉瑾用事瑞即謝病貧不¶
能還鄉依從母子李充嗣於澧州瑾榜瑞為奸黨又以¶
前薦雍泰除其名罰米輸塞上坐是益困授徒自給瑾¶
<pb:KR2a0038_WYG_251-22a>¶
誅以副使督浙江學校召為南京太僕少卿嘉靖二年¶
由南太常卿就遷禮部右侍郎因災變偕同官條上六¶
事又言齋醮無益且妨政織造多費且病民帝多納用¶
之大禮議起瑞偕九卿合疏極言大宗小宗之義凡數¶
千言四年卒官贈尚書隆慶初諡文肅¶
¶
　　贊曰周洪謨等以詞臣厯卿貳或職事拳拳或侃侃建¶
白進講以起沃為心守官以獻替自效於文學侍從之¶
選均無愧諸¶
<pb:KR2a0038_WYG_251-22b>¶
¶
¶
¶
¶
¶
¶
¶
　　明史卷一百八十四¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:09.177108
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 225
<pb:KR2a0038_WYG_225-1a>¶
　　欽定四庫全書¶
¶
　　明史卷一百七十一¶
¶
　　大學士張廷玉等奉　敕修¶
¶
　　列傳第五十九¶
¶
　　王　驥(孫　瑾)　　　　徐有真¶
¶
　　楊　善(李　實　趙　榮霍　瑄　沈　固)王　越¶
¶
　　王驥字尚徳束鹿人長身偉幹便騎射剛毅有膽曉暢¶
戎畧中永樂四年進士為兵科給事中使山西奏免鹽¶
<pb:KR2a0038_WYG_225-1b>¶
池逋課二十餘萬尋遷山西按察司副使洪熙元年入¶
為順天府尹宣徳初擢兵部右侍郎代顧佐署都察院¶
久之署兵部尚書九年命為真正統元年奉詔議邊事¶
越五日未奏帝怒執驥與侍郎鄺埜下獄尋得釋阿勒¶
台多爾濟巴勒數寇甘涼邊將屢失利侍郎柴車徐晞¶
御史曹翼相繼經理邊務未能制二年五月乃命驥往¶
許便宜行事驥馳至軍大㑹諸將問往時追敵魚兒海¶
子先退敗軍者誰僉曰都指揮安敬驥先承密旨戮敬¶
<pb:KR2a0038_WYG_225-2a>¶
遂縳敬斬轅門并宣敕責都督蔣貴諸將皆股慄驥乃¶
大閲將士分兵畫地使各自防禦邉境肅然閲軍甘涼¶
汰三之一定更番法兵得休息而轉輸亦省俄阿勒台¶
復入宼帝以任禮為平羌將軍蔣貴趙安為副驥督軍¶
三年春偕諸將出塞以貴為前鋒自與任禮帥大軍後¶
繼與貴約曰不㨗無相見也貴擊敵石城敵走烏拉納¶
貴帥輕騎二千五百人出鎮夷間道兼行三日夜及之¶
禽左丞托囉斬首三百餘獲金銀印各一駝馬兵甲千¶
<pb:KR2a0038_WYG_225-2b>¶
計驥與禮自梧桐林至額齊訥禽檢密同知僉院十五¶
人萬戸二人降其部落窮追至黑泉而趙安等出昌寜¶
至多喇溝亦禽右丞逹嚕噶齊三十人分道夾擊轉戰¶
千餘里多爾濟巴勒逺遁論功貴禮皆封伯而驥兼大¶
理卿支二俸尋召還理部事久之麓川役起麓川宣慰¶
使思任𤼵叛數敗王師黔國公沐晟討之不利道卒以¶
沐昂代昻條上攻取䇿徴兵十二萬人中官王振方用¶
事喜功名以驥可屬思大舉驥亦欲自效六年正月遂¶
<pb:KR2a0038_WYG_225-3a>¶
拜蔣貴平蠻將軍李安劉聚為副而驥總督軍務大發¶
東南諸道兵十五萬討之刑部侍郎何文淵侍講劉球¶
先後疏諌不納瀕行賜驥貴金兠牟細鎧蟒繡緋衣朱¶
弓矢驥請得以便宜從事馳傳至雲南部署諸將遣參¶
將冉保由東路趨孟定大軍由中路至騰衝分道夹撃¶
是年十一月與貴以二萬人趨上江圍其寨五日不下¶
㑹大風縱火焚柵拔之斬首五萬餘級進自夹象石渡¶
下江通高黎貢山道閏月至騰衝長驅抵杉木籠山賊¶
<pb:KR2a0038_WYG_225-3b>¶
乗髙據險築七壘相救驥遣叅將宮聚副將劉聚分左¶
右翼緣嶺上而自將中軍奮擊之賊大潰乘勝至馬鞍¶
山踰月抵賊巢山陡絶深塹環之東南面江壁立不可¶
上驥遣前軍覘賊敗其伏兵賊更自間道立柵馬鞍山¶
出大軍後驥戒軍中無動而令都指揮方瑛以六千人¶
突賊寨斬首數百復誘敗其象陳㑹束路軍冉保等已¶
合水邦車里大候諸土軍破烏木弄戞邦諸寨遣别將¶
守西峩渡防賊軼刻期與大軍㑹驥乃督諸將環攻其¶
<pb:KR2a0038_WYG_225-4a>¶
七門積薪縱火風大作賊焚死無筭溺江死者數萬人¶
思任𤼵擕二子走孟飬獲其虎符金牌宣慰司印及所¶
掠騰衝諸衞所印章三十有竒犁其巢穴留兵守之而¶
還明年四月遣偏師討維摩土司韋郎羅郎羅走安南¶
俘其妻子傳檄安南縛之以獻五月師還帝遣戸部侍¶
郎王質齎羊酒迎勞賜宴奉天門封推誠宣力武臣特¶
進榮禄大夫上柱國靖逺伯歳禄千二百石世襲指揮¶
同知賜貂蟬冠玉帶貴進侯劉聚等遷賞有差從征少¶
<pb:KR2a0038_WYG_225-4b>¶
卿李蕡郎中侯璡楊寜皆擢侍郎士卒賜予加等府庫¶
為竭思任𤼵之竄緬甸也其子思機𤼵復帥餘衆居者¶
藍乞入朝謝罪廷議因而撫之王振不可是年八月復¶
命驥總督雲南軍務帥叅將冉保毛福夀以往未至而¶
思機𤼵遣弟招寨入貢緬甸亦奏獲思任𤼵要麓川地¶
朝廷不納其貢且敕驥圖緬甸驥因請濟師八年五月¶
復命蔣貴為平蠻將軍調土兵五萬往發卒轉餉五十¶
萬人驥初檄緬甸送思任𤼵緬人陽聼命持兩端是年¶
<pb:KR2a0038_WYG_225-5a>¶
冬大軍逼緬甸緬人以樓船載思任發覘官軍而潛以¶
他舟載之歸驥知緬人資木邦水利為唇齒且慮思機¶
𤼵將以獻其父故仇之故終不肯獻思任發驥乃趨者¶
藍破思機發巢得其妻子部落而思機發獨脫去明年¶
召還加禄三百石命與都御史陳鎰廵延綏寜夏廿肅¶
諸邊初寜夏備邊軍半歲一更後邊事亟三年及更軍¶
士日久疲罷又益選軍餘防冬家有五六人在邊者軍¶
用重困驥請歳一更當代者以十月至而代者留至來¶
<pb:KR2a0038_WYG_225-5b>¶
年正月乃遣歸邊備足而軍不勞帝善其議行之諸邊¶
當是時緬人已以思任發來獻而思機發竊駐孟飬地¶
屢遣使入貢謝罪中外咸願罷兵振意終未慊要思機¶
𤼵躬入朝謝沐斌帥師至金沙江招之不至諭孟飬執¶
之以獻亦不聼命於是振怒欲盡滅其種類十三年春¶
復命驥總督軍務宮聚為平蠻將軍帥師十五萬人往¶
明年造舟浮金沙江蠻人柵西岸拒守官軍聨舟為浮¶
橋以濟㧞其柵進破鬼哭山連下十餘寨墜溺死者無¶
<pb:KR2a0038_WYG_225-6a>¶
筭而思機𤼵終脫去不可得是時官軍踰孟飬至孟𨚗¶
海地在金沙江西去麓川千里自古兵力所不至諸蠻¶
見大軍皆震怖而大軍逺涉驥慮餽餉不繼亟謀引還¶
時思機𤼵雖遁匿而思任𤼵少子思陸復擁衆據孟飬¶
驥度賊終不可滅乃與思陸約立石表誓金沙江上曰¶
石爛江枯爾乃得渡遂班師驥凡三征麓川卒不得思¶
機𤼵議者咎驥等老師費財以一隅騷動天下而會川¶
衞訓導詹英抗疏劾之大畧謂驥等多役民夫舁綵繒¶
<pb:KR2a0038_WYG_225-6b>¶
散諸土司以邀厚利擅用腐刑詭言進御實充私役師¶
行無紀十五萬人一日起行互相蹂踐毎軍負米六斗¶
跋渉山谷自縊者多抵金沙江徬徨不敢渡既渡不敢¶
攻攻而失都指揮路宣翟亨等俟賊解多捕魚戸為俘¶
以地分木邦緬甸掩敗為功此何異李宓之敗而楊國¶
忠以㨗聞也奏下法司王振左右之得不問而命英從¶
驥軍自效英知往且獲罪匿不去當是時湖廣貴州諸¶
苗所在蜂起圍平赴及諸城堡貴州東路閉驥至武昌¶
<pb:KR2a0038_WYG_225-7a>¶
詔還軍討苗會英宗北狩羣臣劾王振幷及驥以驥方¶
在軍且倚之平苗置弗問命佩平蠻將軍印充總兵官¶
侍郎侯璡總督軍務已而苗益熾衆至十餘萬平越被¶
圍半嵗巡按御史黄鎬死守糧盡掘草根食之而驥頓¶
軍辰沅不進景秦元年鎬草疏置竹筒中募人自間道¶
出聞於朝更命保定伯梁珤為平蠻將軍益兵二萬人¶
侯璡自雲南督之前疾戰大破賊盡解諸城圍而驥亦¶
俘剗平王蟲富等以獻驥還命總督南京機務其冬乞¶
<pb:KR2a0038_WYG_225-7b>¶
世劵與之南畿軍素偷惰驥至以所馭軍法教之于謙¶
弗重也朝廷以其舊臣寵禮之三年四月賜敕解任奉¶
朝請驥年七十餘躍馬食肉盛聲伎如故久之石亨徐¶
有貞等奉英宗復辟驥與謀賞稍後上章自訟言臣子¶
祥入南城為諸將所擠墮地幾死今論功不及疑有蔽¶
之者帝乃官祥指揮僉事而命驥仍兵部尚書理部事¶
加號奉天翊衛推誠宣力守正文臣光禄大夫餘如故¶
數月請老又三年乃卒年八十三贈靖逺侯諡忠毅傳¶
<pb:KR2a0038_WYG_225-8a>¶
子瑺及孫添添尚嘉善長公主再傳至孫瑾嘉靖初提¶
督三千營協守南京還掌左府久之佩征蠻將軍印鎮¶
兩廣廣東新寜新興思平間多髙山叢箐亡命者輒入¶
諸猺中吏不得問衆至萬餘人流劫髙要陽江諸縣官¶
軍討之輒失利二十五年春瑾與巡撫都御史談愷檄¶
諸路土兵誅其魁陳以明悉平諸巢㨗聞加太子太保¶
而扶藜葵梅諸山峝馮天恩等據險為宼者亦數十年¶
瑾復督軍分道進勦破巢二百餘復以功廕一子錦衣¶
<pb:KR2a0038_WYG_225-8b>¶
百戸言官劾其暴横召還爵傳至明亡乃絶¶
¶
　　徐有貞字元玉初名珵吳人宣徳八年進士選庻吉士¶
授編修為人短小精悍多智數喜功名凡天官地理兵¶
法水利隂陽方術之書無不諳究時承平既久邊備媮¶
惰而西南用兵不息珵以為憂正統七年疏陳兵政五¶
事帝善之而不能用十二年進侍講十四年秋熒惑入¶
南斗珵私語友人劉溥曰祸不逺矣亟命妻子南還及¶
土木難作郕王召廷臣問計珵大言曰驗之星象稽之¶
<pb:KR2a0038_WYG_225-9a>¶
厯數天命已去惟南遷可以紓難太監金英叱之胡濙¶
陳循咸執不可兵部侍郎于謙曰言南遷者可斬也珵¶
大沮不敢復言景帝即位遣科道官十五人募兵於外¶
珵行監察御史事往彰徳宼退召還仍故官珵急於進¶
取自剏南遷議為内廷訕笑久不得遷因遺陳循玉帶¶
且用星術言公帶將玉矣無何循果加少保大喜因屢¶
薦之而是時用人多决於少保于謙珵屬謙門下士遊¶
説求國子祭酒謙為言於帝帝曰此議南遷徐珵邪為¶
<pb:KR2a0038_WYG_225-9b>¶
人傾危將壞諸生心術珵不知謙之薦之也以為沮已¶
深怨謙循勸珵改名因名有真景泰三年遷右諭徳河¶
決沙灣七載前後治者皆無功廷臣共舉有真乃擢左¶
僉都御史治之至張秋相度水勢條上三䇿一置水門¶
一開支河一濬運河議既定督漕都御史王竑以漕渠¶
淤淺滯運艘請急塞決口帝敕有貞如竑議有貞守便¶
宜言臨清河淺舊矣非因決口未塞也漕臣但知塞決¶
口為急不知秋冬雖塞來春必復決徒勞無益臣不敢¶
<pb:KR2a0038_WYG_225-10a>¶
邀近功詔從其言有貞於是大集民夫躬親督率治渠¶
建閘起張秋以接河沁河流之旁出不順者為九堰障¶
之更築大堰楗以水門閲五百五十五日而工成名其¶
渠曰廣濟閘曰通源方工之未成也帝以轉漕為急工¶
部尚書江淵等請遣中書偕文武大臣督京軍五萬人¶
往助役期三月畢工有貞言京軍一出日費不貲遇漲¶
則束手坐視無所施力今泄口已合決堤已堅但用沿¶
河民夫自足集事議遂寢事竣召還佐院事帝厚勞之¶
<pb:KR2a0038_WYG_225-10b>¶
復出巡視漕河濟寜十三州縣河夫多負官馬及他雜¶
辦所司趣之亟有貞為言免之七年秋山東大水河堤¶
多壞惟有貞所築如故有貞乃修舊隄決口自臨清抵¶
濟寜各置減水閘水患悉平還朝帝召見奬勞有加進¶
左副都御史八年正月景帝不豫石亨張軏等謀迎上¶
皇以告太常卿許彬彬曰此不世功也彬老矣無能為¶
徐元玉善竒䇿盍與圖之亨即夜至有貞家聞之大喜¶
曰須令南城知此意軏曰隂逹之矣令太監曹吉祥入¶
<pb:KR2a0038_WYG_225-11a>¶
白太后辛巳夜諸人復會有貞所有貞升屋覽乾象亟¶
下曰時至矣勿失時方有邊儆有貞令軏詭言備非常¶
勒兵入大内亨掌門鑰夜四鼔開長安門納之既入得¶
閉以遏外兵時天色晦冥亨軏皆惶惑謂有貞曰事當¶
濟否有貞大言必濟趣之行既薄南城門錮毁牆以入¶
上皇燈下獨出問故有貞等俯伏請登位乃呼進轝兵¶
士惶懼不能舉有貞率諸人助挽以行星月忽䦕朗上¶
皇各問諸人姓名至東華門門者拒弗内上皇曰朕太¶
<pb:KR2a0038_WYG_225-11b>¶
上皇帝也遂反走乃升奉天門有貞等常服謁賀呼萬¶
嵗景帝明當視朝羣臣咸待漏闕下忽聞殿中呼噪聲¶
方驚愕俄諸門畢啟有貞出號於衆曰太上皇帝復位¶
矣趣入賀即日命有貞兼學士入内閣叅預機務明日¶
加兵部尚書有貞謂亨曰願得冠側注從兄後亨為言¶
於帝封武功伯兼華盖殿大學士掌文淵閣事賜號奉¶
天翊衞推誠宣力守正文臣禄千一百石世錦衣指揮¶
使給誥劵有貞遂誣少保于謙大學士王文殺之内閣¶
<pb:KR2a0038_WYG_225-12a>¶
諸臣斥逐畧盡陳循素有徳於有貞亦弗救也事權盡¶
歸有貞中外咸側目而有貞愈益𤼵舒進見無時帝亦¶
傾心委任有貞既得志則思自異於曹石窺帝於二人¶
不能無厭色乃稍稍裁之且㣲言其貪横狀帝亦為之¶
動御史楊瑄奏劾亨吉祥侵占民田帝問有貞及李賢¶
皆對如瑄奏有詔奬瑄亨吉祥大怨恨日夜謀搆有貞¶
帝方眷有貞時屏人密語吉祥令小豎竊聴得之故洩¶
之帝帝驚問曰安所受此語對曰受之有貞某日語某¶
<pb:KR2a0038_WYG_225-12b>¶
事外間無弗聞帝自是疏有貞㑹御史張鵬等欲糾亨¶
他罪未上而給事中王鉉泄之亨吉祥二人乃泣訴於¶
帝謂内閣實主之遂下諸御史獄併逮繋有貞及李賢¶
忽雷雹交作大風折木帝感悟重違亨意乃釋有貞出¶
為廣東叅政亨等憾未已必欲殺之令人投匿名書指¶
斥乗輿云有貞怨望使其客馬士權者為之遂追執有¶
貞於徳州幷士權下詔獄榜治無驗㑹承天門災肆赦¶
亨吉祥慮有貞見釋言於帝曰有貞自撰武功伯劵辭¶
<pb:KR2a0038_WYG_225-13a>¶
云纘禹成功又自擇封邑武功禹受禪為帝武功者曹¶
操始封也有貞志圖非望帝出以示法司刑部侍郎劉¶
廣衡等奏當棄市詔徙金齒為民亨敗帝從容謂李賢¶
王翺曰徐有貞何大罪為石亨輩所陷耳其釋歸田里¶
成化初復冠帶閒住有貞既釋歸猶冀帝復召時時仰¶
觀天象謂將星在呉益自負常以鉄鞭自隨數起舞及¶
聞韓雍征兩廣有功乃擲鞭太息曰孺子亦應天象邪¶
遂放浪山水間十餘年乃卒有貞初出獄時拊士權背¶
<pb:KR2a0038_WYG_225-13b>¶
曰子義士也他日一女相託金齒歸士權時徃候之絶¶
不及婚事士權辭去終身不言其事人以是薄有貞而¶
重士權¶
¶
　　楊善字思敬大興人年十七為諸生成祖起兵預城守¶
有勞授典儀所引禮舍人永樂元年改鴻臚寺序班善¶
偉風儀音吐洪亮工進止每朝謁引進奏時上目屬之¶
累進右寺丞仁宗即位擢本寺卿宣徳六年被劾下獄¶
褫冠帶踰月正統六年子容詐作中官書假金於尚書¶
<pb:KR2a0038_WYG_225-14a>¶
吳中事覺謫戍威逺衞置善不問久之擢禮部左侍郎¶
仍視鴻臚事十四年八月扈駕北征及土木師潰善間¶
行得脱額森將入冦改左副都御史與都督王通提督¶
京城守備寇退進右都御史視鴻臚如故景㤗元年廷¶
臣朝正畢循故事相賀於朝房善獨流涕曰上皇在何¶
所而我曹自相賀乎衆媿為之止是年夏李實羅綺使¶
衞拉特議罷兵未還而額森使至言朝廷遣使報阿拉¶
知院而不遣大臣報汗及太師事必不濟尚書王直等¶
<pb:KR2a0038_WYG_225-14b>¶
奏其言廷議簡四人為正副使與偕行帝命俟李實還¶
議之已而實將至及命善及侍郎趙榮為使齎金銀書¶
弊先往是袁敏者請齎服御物問上皇安不納及是尚¶
書胡濙等言上皇蒙塵乆御用服食宜付善等隨行亦¶
不報時額森欲還上皇而敕書無奉迎語自齎賜額森¶
外善等無他賜善乃出家財悉市彼中所需者攜以往¶
既至其館伴與飲帳中詫善曰土木之役六師何怯也¶
善曰彼時官軍壯者悉南征王司禮邀大駕幸其里不¶
<pb:KR2a0038_WYG_225-15a>¶
為戰備故令汝得志耳今南征將士歸可二十萬又募¶
中外材官技撃可三十萬悉教以神鎗火器藥弩百歩¶
外洞人馬腹立死又用䇿士言縁邊要害隠鐡椎三尺¶
馬蹄踐輒穿又刺客林立夜度營幕若猿猱伴色動天¶
曰惜哉今皆置無用矣問何故曰和議成歡好且若兄¶
弟安用此因以所齎遣之其人喜悉以語額森明日謁¶
額森亦大有所遺額森亦喜善因詰之曰太上皇帝朝¶
太師遣貢使必三千人嵗必再賚金幣載途乃背盟見¶
<pb:KR2a0038_WYG_225-15b>¶
攻何也額森曰奈何削我馬價予帛多剪裂前後使人¶
往多不歸又减嵗賜善曰非削也太師馬嵗増價難繼¶
而不忍拒故㣲損之太師自度價比前孰多也帛剪裂¶
者通事為之事露誅矣即太師貢馬有劣弱貂或敝亦¶
豈太師意耶且使者多至三四千人有為盜或犯他法¶
歸恐得罪故自亡耳留若奚為貢使受宴賜上名或浮¶
其人數朝廷核實而予之所減乃虚數有其人者固不¶
減也額森屢稱善善復曰太師再攻我屠戮數十萬太¶
<pb:KR2a0038_WYG_225-16a>¶
師部曲死傷亦不少矣上天好生太師好殺故數有霜¶
警令還上皇和好如故中國金幣日至兩國俱樂不亦¶
美乎額森曰敕書何以無奉迎語善曰此欲成太師令¶
名使自為之若載之敕書是太師迫於朝命非太師誠¶
心也額森大喜問上皇歸將復得為天子乎善曰天位¶
已定難再移額森曰堯舜如何善曰堯讓舜今兄讓弟¶
正相同也其平章昻克問善何不以重寳来購善曰若¶
齎貨来人謂太師圖利今不爾乃見太師仁義為好男¶
<pb:KR2a0038_WYG_225-16b>¶
子垂史䇿頌揚萬世額森笑稱善知院巴延特穆爾勸¶
額森留使臣而遣使要上皇復位額森懼失信不可竟¶
許善奉上皇還時舉朝競竒善功而景帝以非初遣㫖¶
薄其賞遷左都御史仍&KR0681;鴻臚事二年廷臣朝正旦畢¶
修賀朝房善又曰上皇不受賀我曹何相賀也三年正¶
月加太子太保六年以衰老乞致仕優詔不許善狀貌¶
魁梧應對㨗給然無學術滑稽對客鮮莊語家京師治¶
第郭外園多善果嵗時饋公卿戚里中貴無不得其歡¶
<pb:KR2a0038_WYG_225-17a>¶
心王振用事善媚事之至是又與石亨曹吉祥結天順¶
元年正月亨吉祥奉上皇復辟善以預謀封奉天翊衞¶
推誠宣力武臣特進光祿大夫柱國興濟伯嵗禄千二¶
百石賜世劵掌左軍都督府事尚書胡濙頌善迎駕功¶
命兼禮部尚書尋改守正文臣善使衞拉持攜四子行¶
至是並得官又為從子飬子乞恩得官者復十數人氣¶
勢烜赫招權納賄亨軰嫉而間之以是漸疎外二年五¶
月卒贈興濟侯諡忠敏善負才辨以巧取功名而憸忮¶
<pb:KR2a0038_WYG_225-17b>¶
為士論所棄其為序班坐事與庶吉士章樸同繫獄乆¶
之相狎時方窮治方孝孺黨樸言有家孝孺集未及燬¶
善從借觀密奏之樸以是誅死而善得復宮于謙王文¶
之戮陳循之竄善亦有力焉子宗襲爵後革奪門功降¶
金吾指揮使孫増尚公主李實字孟誠合州人正統七¶
年進士為人恣肆無拘檢有口辨景泰初為禮科給事¶
額森令旺扎勒托歡議和實請行擢禮部右侍郎以徃¶
少卿羅綺為副至則見上皇頗得額森要領還言額森¶
<pb:KR2a0038_WYG_225-18a>¶
請和無他意及楊善徃上皇果還是年十月進右都御¶
史巡撫湖廣五年召還掌院事初實使謁上皇請還京¶
引咎自責失上皇意後以居鄉暴横斥為民趙榮字孟¶
仁其先西域人元時入中國家閩縣舅薩琦官翰林從¶
入都以能書授中書舍人正統十四年十月額森擁上¶
皇至大同知府霍瑄謁見慟哭而返額森遂犯京師奉¶
上皇登土城邀大臣出迓榮慨然請行大學士髙榖拊¶
其背曰子忠義人也解所佩犀帶贈之即擢大理寺少¶
<pb:KR2a0038_WYG_225-18b>¶
卿充鴻臚卿偕右通政王復出城朝見進羊酒諸物額¶
森以非大臣遣之還而邀于謙石亨王直胡濙出景帝¶
不遣改榮太常少卿仍供事内閣景泰元年七月擢工¶
部右侍郎偕楊善等往敕書無奉迎語善口辯榮左右¶
之竟奉上皇歸進左侍郎行人王宴請開沁河通漕運¶
再下廷議言不便遣榮徃勘還亦言不便尋奉敕㑹山¶
東河南三司相度河道衆以榮不由科目慢之榮怒多¶
所撻辱又自攝衣探水深淺三司各上章言榮單馬馳¶
<pb:KR2a0038_WYG_225-19a>¶
走驚駭軍民杖傷縣官鬻廪米多取其直撫按薛希璉¶
張琛亦以聞章下治河僉都御史徐有貞覈奏法司言¶
榮雖失大體終為急于國事鬻米從人所為諸臣侮大¶
臣抗敕㫖宜逮治希璉琛亦宜罪帝令按臣責取諸臣¶
供狀宥之天順元年進尚書曹欽反榮䇿馬大呼于市¶
曰曹賊作逆壯士同我討罪果有至者即率之往賊平¶
英宗與李賢言歎榮忠命兼大理寺卿食其奉七年以¶
疾罷成化十一年卒賜恤如制霍瑄字廷璧鳳翔人由¶
<pb:KR2a0038_WYG_225-19b>¶
鄉舉入國學授大同通判正統十二年以武進伯朱冕¶
薦就擢知府額森擁英宗至城下瑄與理餉侍郎沈固¶
等出謁叩馬號泣衆露刃叱之不為動上皇命括城内¶
金帛瑄悉所有獻之上皇嘉歎寇數出没大同渾源伺¶
軍民樵採輒驅掠或幸脱歸率殘傷肢體遺民相率入¶
城無所棲又乏食瑄俱為奏之老弱聴暫徙發粟振而¶
所留城守丁壯除賦役秩滿當遷鎮巡諸臣乞留詔加¶
山西又叅政仍治府事英宗復位徴拜瑄工部右侍郎¶
<pb:KR2a0038_WYG_225-20a>¶
而固亦以石亨薦起為戸部尚書既而巡撫上瑄治行¶
賜誥旌異初瑄在大同巡撫年富被逮瑄資其家還里¶
為鎮守太監韋力轉所惡撻之十餘至是瑄以聞且言¶
力轉毎宴輒用妓樂服御僭侈如王者强取部民女為¶
妾力轉亦訐瑄違法事帝兩釋焉其年轉左賜二品服¶
成化初屢為言官所劾命致仕卒於京師瑄初治郡有¶
聲晚節不檢特以艱危時見知天子遂久列顯位沈固¶
丹陽人永樂中起家鄉舉積官至尚書石亨敗乞休去¶
<pb:KR2a0038_WYG_225-20b>¶
王越字世昌濬人長身多力善射渉書史有大畧登景¶
㤗二年進士廷試日旋風起颺其卷去更給卷乃畢事¶
授御史出按陜西聞父訃不俟代輒歸為都御史所劾¶
帝特原之天順初起掌諸道章奏超拜山東按察使七¶
年大同巡撫都御史韓雍召還帝難其代喟然曰安得¶
如雍者而任之李賢薦越召見越偉服短袂進止便利¶
帝喜擢右副都御史以行甫至遭母憂奪情視事越乃¶
繕器甲簡卒五修堡砦減課勸商為經乆計成化三年¶
<pb:KR2a0038_WYG_225-21a>¶
撫寜侯朱永征瑪拉噶以越贊理軍務其秋兼巡撫宣¶
府五年冬㓂入河套延綏巡撫王鋭請濟師詔越帥師¶
赴之河套者周朔方秦河南地土沃豐水草東距山西¶
偏頭闗西距寜夏可二千里三面阻河北拊榆林之背¶
唐三受降城在河外故内地明初阻河為守延綏亦無¶
事自天順間瑪拉噶等三部始入為㓂然時出沒不敢¶
乆駐至是始屯牧其中屢為邊患越至榆林遣逰擊将¶
軍許寜出西路龍州鎮靖諸堡范景出東路神木鎮羌¶
<pb:KR2a0038_WYG_225-21b>¶
諸堡而自與中官秦剛按榆林城為聲援寜戰黎家澗¶
瑾戰崖窰川皆㨗右叅將神英又破敵于鎮羌冦乃退¶
明年正月以㨗聞越引還抵偏頭闗延綏告警兵部劾¶
越擅還詔弗罪而令越屯延綏近地為援㓂萬餘騎五¶
路入掠越令寜等撃退之進右副都御史是年三月朝¶
廷以阿勒楚爾等擾邊不止拜撫寜侯朱永為將軍與¶
越共圖之破敵䦕荒川追奔至牛家寨阿勒楚爾中流¶
矢走論功進右都御史又明年越以方西征辭大同巡¶
<pb:KR2a0038_WYG_225-22a>¶
撫詔聴之加總督軍務専辦西事然是時㓂數萬而官¶
軍堪戰者僅萬人又分散防守勢不敵永越乃條上戰¶
守二䇿尚書白圭亦難之請敕諸將守其年㓂復連入¶
懐逺諸堡永越禦却之圭復請大舉搜套明年遣侍郎¶
葉盛至軍議時永已召還越以士卒衣裝盡壊馬死過¶
半請且休兵與盛偕還而廷議以套不滅三邊終無寜¶
嵗先所調諸軍已踰八萬將權不一迄無成功宜専遣¶
大將調度乃拜武靖伯趙輔為平虜將軍敕陕西寜夏¶
<pb:KR2a0038_WYG_225-22b>¶
延綏三鎮兵皆受節制越總督軍務比至㓂方深入環¶
慶固原飽掠軍竟無功越輔以們都埒博囉呼伽嘉¶
色凌方强盛勢未可破乃奏言欲窮搜河套非調精兵¶
十五萬不可今餽餉煩勞公私困竭重加科斂内釁可¶
虞宜姑事退守散遣士馬量留精鋭就糧鄜延沿邊軍¶
民悉令内徙其㓂所出沒之所多置烽燧鑿塹築牆以¶
為保障奏上廷議不決越等又奏冦知我軍大集移營¶
近河潛謀北渡殆不戰自屈但山陕荒旱芻糧缺供邊¶
<pb:KR2a0038_WYG_225-23a>¶
地早寒凍餒相繼以時度之攻取實難請従防守之䇿¶
臣等亦暫還朝於是部科諸臣劾越輔欺謾㑹輔有疾¶
召還以寜晉伯劉聚代明年越與聚敗㓂漫天嶺進左¶
都御史是時三遣大將皆以越總督軍務㓂毎入小擊輙¶
去軍罷即復来率一嵗數入將士益玩冦而㓂勢轉熾¶
其年九月們都埒及傅囉呼伽嘉色凌留妻子老弱¶
於紅鹽池大舉深入直抵㤗州安定諸州縣越䇿㓂盡¶
鋭西不備東偏乃率延綏總兵官許寜逰撃將軍周玉¶
<pb:KR2a0038_WYG_225-23b>¶
各將五千騎為左右哨出榆林踰紅兒山渉白鹽灘两¶
晝夜行八百里將至暴風起塵翳目一老卒前曰天贊¶
我也去而風使敵不覺還軍遇歸冦處下風乗風撃之¶
蔑不勝矣越遽下馬拜之擢為千户分兵千為十覆而¶
身率寜玉張兩翼薄其營大破之禽斬三百五十獲駝¶
馬器械無算焚其廬帳而還及們埒都等飽掠歸則妻¶
子畜産已蕩盡相顧痛哭自是逺徙北去不敢復居河¶
套西陲息肩者數年初文臣視師者率從大軍後出號¶
<pb:KR2a0038_WYG_225-24a>¶
令行賞罰而已越始多選跳盪士為腹心将親與冠摶又¶
以間覘敵累重邀刦之或剪其零騎用是數有功十年¶
春廷議設總制府于固原舉定西侯蔣琬為總兵官越¶
提督軍務控制延綏寜夏甘肅三邉總兵巡撫而下並¶
聴節制詔罷琬即以越任之三邉設總制自此始論功¶
加太子少保増俸一級紀功郎中張謹兵科給事中郭¶
鏜等論劉聚等濫殺冒功並劾越妄奏越方自以功大¶
賞薄遂怏怏稱疾還朝明年與左都御史李賔同掌院¶
<pb:KR2a0038_WYG_225-24b>¶
事兼督十二團營越素以才自喜不修小節為朝議所¶
齮至是乃破名檢與羣小闗通奸人韋英者以官奴從¶
征延綏冒功得百户汪直掌西厰用事英為爪牙越因¶
英自結于直内閣論罷西厰越遇大學士劉吉劉珝於¶
朝顯謂之曰汪直行事亦甚公如黄賜専權納賂非直¶
不能去啇萬在事久是非多有所忌憚二公入閣㡬日¶
何亦為此珝曰吾輩所言非為身謀使直行事皆公朝¶
廷置公卿大夫何為越不能對兵部尚書項忠罷越當¶
<pb:KR2a0038_WYG_225-25a>¶
遷而朝命予陕西巡撫余子俊越彌不平請解營務優¶
詔不許因自陳搗巢功為故尚書白圭所抑從征將士¶
多未録乞移所加官酬之子俊亦言越賞不酬功乃進¶
兵部尚書仍掌院事尋加太子太保越急功名汪直初¶
東征越望督師為陳鉞所沮鉞驟寵心益豔之十六年¶
春延綏守臣奏宼潛渡河入靖虜越乃説直出師詔拜¶
保國公朱永為平虜將軍直監軍而越提督軍務越説¶
直令永率大軍由南路已與直將輕騎循塞垣而西俱¶
<pb:KR2a0038_WYG_225-25b>¶
㑹榆林越至大同聞敵帳在威寜海子則盡選宣大兩¶
鎮兵二萬出孤店潛行至猫兒莊分數道值大風雨雪¶
晦㝠進至威寜㓂猶不覺掩撃大破之斬首四百三十¶
餘級獲馬駞牛羊六千師不至榆林而還永所出道迂¶
不見敵無功由是封越威寜伯世襲嵗禄千二百石越¶
受封不當復領都察院而越不欲就西班御史許進等¶
頌其功引王驥楊善例請仍領院事提督團營從之明¶
年復與直永帥師出大同適㓂入掠追撃至黒石崖禽¶
<pb:KR2a0038_WYG_225-26a>¶
斬百二十餘人獲馬七百匹進太子太傅増嵗禄四百¶
石明制文臣不得封公侯越從勲臣例改掌前軍都督¶
府總五軍營兵督團營如故自是真為武人且望侯矣¶
其年五月宣府告警命佩平胡將軍印充總兵官復以¶
直監督軍務率京軍萬人赴之比至冦已去因留屯其¶
地至冬而直為其儕所間寵衰越等再請班師不許陳¶
鉞居兵部亦代直為請帝切責之两人始懼已大同總¶
兵孫鉞卒即命越代之而以直總鎮大同宣府悉召京¶
<pb:KR2a0038_WYG_225-26b>¶
營將士還明年㓂犯延綏越等調兵援之頗有斬獲益¶
禄五十石帝是時益知越直交結狀大學士萬安等以¶
越有智計恐誘直復進乃請調越延綏以離之兩人勢¶
益衰明年直得罪言官并劾越詔奪爵除名謫居安陸¶
三子以功廕得官者皆削籍且使使齎敕諭之越聞使¶
至欲自裁見敕有從輕語乃稍自安越既為禮法士所¶
疾自負豪傑驁然自如飲食供奉擬王者射獵聲樂自¶
恣雖謫徙不少衰故其得罪時議頗謂太過而竟無白¶
<pb:KR2a0038_WYG_225-27a>¶
之者孝宗立敕還𢎞治七年越屢疏訟寃詔復左都御¶
史致仕越年七十耄矣復結中官李廣以中㫖召掌都¶
察院事給事中李源御史王一言等交章論乃寢十年¶
冬㓂犯甘肅廷議復設總制官先後㑹舉七人不稱㫖¶
吏部尚書屠滽以越名上乃詔起原官加太子太保總¶
制甘涼邊務兼巡撫越言甘鎮兵弱非籍延寜兩鎮兵¶
難以克敵請兼制兩鎮解巡撫事從之明年越以宼巢¶
賀蘭山後數擾邊乃分兵三路進勦斬四十三級獲馬¶
<pb:KR2a0038_WYG_225-27b>¶
駝百餘加少保兼太子太傅遂條上制置哈宻事宜㑹¶
李廣得罪死言官連章劾廣黨皆及越越聞憂恨其冬¶
卒于甘州贈太傅謚襄敏越姿表竒偉議論颷舉久厯¶
邊陲身經十餘戰知敵情偽及將士勇怯出竒制勝動¶
有成算奬拔士類籠罩豪俊用財若流水以故人樂為¶
用又嘗薦楊守隨佀鍾屠滽輩皆有名于世睦族敦舊¶
振窮卹貧如恐不及其膽智過絶於人嘗與朱永帥千¶
人巡邊㓂卒至永欲走越止之列陣自固寇疑未敢前¶
<pb:KR2a0038_WYG_225-28a>¶
薄暮令騎皆下馬銜枚魚貫行自率驍勇為殿從山後¶
行五十里抵城謂永曰我一動寇追撃無噍類矣示暇¶
以惑之也下馬行無軍聲令冦不覺耳性故豪縱嘗西¶
行謁秦王王開筵奏妓越語王下官為王吠犬乆矣寜¶
無以相酬者因盡乞其妓女以歸一夕大雪方圍爐飲¶
諸妓擁琵琶侍一小校詗敵還陳敵情未竟越大喜酌¶
金巵飲之命彈琵琶侑酒即以金巵賜之語畢益喜指¶
妓絶麗者目之曰若得此何如校皇恐謝越大笑立予¶
<pb:KR2a0038_WYG_225-28b>¶
之校所至為盡死力越在時人多咎其貪功及死而將¶
餒卒惰冐功糜餉滋甚邊臣竟未有如越者¶
¶
　　贊曰人非有才之難而善用其才之難王驥王越之將¶
兵楊善之奉使徐有貞之治河其才皆有過人者假使¶
隨流平進以幹畧自奮不失為名卿大夫而顧以躁於¶
進取依附攀援雖剖符受封在文臣為希世之遇而譽¶
望因之隳損甚亦不免削奪名節所繋可不重哉¶
¶
　　明史卷一百七十一¶
¶

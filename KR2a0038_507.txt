# -*- mode: mandoku-view -*-
#+TITLE: 明史
#+DATE: 2019-03-29 20:49:12.344882
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 507
<pb:KR2a0038_WYG_507-1a>¶
　　欽定四庫全書¶
¶
　　明史卷三百十二考證¶
¶
　　遵義府傳景㤗三年楊輝奏黄龍韋保等殺掠人民¶
(臣)章宗瀛按景㤗二年貴州賊首韋同烈偽稱苗王¶
糾衆數萬屯聚興隆之截洞攻平越清平湖廣總督¶
玉來率總兵梁珤等進勦縛同烈械送京師五年四¶
川苗賊黄龍韋保偽稱平天大王聚衆攻劫播州等¶
處貴州提督都御史蒋琳率官軍進勦擒韋保等送¶
<pb:KR2a0038_WYG_507-1b>¶
京師見明實録謹附考¶
¶
　　遵義府傳應龍夲雄猜阻兵嗜殺　(臣)章宗瀛按應龍¶
所居僣飾龍鳯用繡女閹人嬖妾田氏雌鳯疑嫡妻¶
張氏姦淫出之已而飲田氏兄所乗醉封刀取張氏¶
及其母首屠其家初惑七姓言虐所屬黄平五司既¶
而覺七姓欺已遂結闗外生苗戕七姓見蠻司合志¶
謹附考¶
¶
　　遵義府傳應龍上書自白遣其黨攜金入京行間執原¶
<pb:KR2a0038_WYG_507-2a>¶
奏何恩詣綦江縣　(臣)章宗瀛按蠻司合志言應龍¶
遣行間者懐金入京為原奏何恩所執觧綦江縣此¶
言執原奏何恩詣綦江縣彼此迥異查何恩係告應¶
龍謀反之人是時應龍方上書自白斷無敢執原奏¶
之理且綦江係内地執詣内地尤屬無謂應以蠻司¶
合志為何恩執應龍所遣攜金入京行間之人為是¶
謹據改拜節去上文二字以符勻刻¶
¶
　　永寧𫝊七年陞永寧等處軍民安撫司為宣撫使司¶
<pb:KR2a0038_WYG_507-2b>¶
(臣)章宗瀛按陞永寧安撫司為宣撫司統志及地理¶
志俱作八年正月此作七年誤謹據改再此處既作¶
八年則下文八年二字應刪去於上文增入二字以¶
符勻刻¶
¶
　　永寧街𫝊國子學録黄明善奏四川山都掌蠻屢嵗出¶
没　(臣)章宗瀛按明善奏有平蠻三䇿一竄之鄰境¶
以離其黨欲将都掌蠻民分𨽻烏撒等四府安置撫¶
恤有不從者許土官勦之則兵不血刃而境土自安¶
<pb:KR2a0038_WYG_507-3a>¶
矣二分屬漢蠻以别其類都掌地與永寧芒部相錯¶
接永寧者割𨽻永寧接芒部者割𨽻芒部而該縣止¶
管漢民則漢蠻各有統屬矣三據險固守以待其斃¶
都掌北距叙州馬湖無北走之路今宜選将領兵由¶
納溪斷其後門半年之内皆為餓殍矣見明實録傳¶
未載謹附考¶
¶
　　永寧街𫝊効忠死妻世統無子　(臣)章宗瀛按効忠死¶
崇周當襲職顧稚弱而總兵劉顯見世續而喜遂以¶
<pb:KR2a0038_WYG_507-3b>¶
世續名請冠帶視宣撫事効忠弟沙卜通于其嫂世¶
統欲世統襲兄職而朝命屬世續大怒遂囑夷目攻¶
世續于落紅世續遁居永寧見蠻司合志謹附考¶
¶
　　永寧街傳十四年屠崇周代職未㡬死　(臣)章宗瀛按¶
蠻司合志言二十三年征楊應龍崇周應調已行沙¶
卜伏甲道左将殺崇周崇周力戰斬二十八級追沙¶
卜至河殺之沙卜之子白僕亡之貴陽宻使白春芳¶
以蠱飲崇周崇周死是崇周於十四年襲職至二十¶
<pb:KR2a0038_WYG_507-4a>¶
三年征楊應龍時已十年不可謂未㡬謹改幷節去¶
上文二字以符勻刻¶
¶
　　永寧街傳樊龍等以增行糧為名乗機反　(臣)章宗瀛¶
按時以邉事急徴四方兵崇明上疏請提兵三萬赴¶
援遣其将樊龍等以兵至重慶廵撫徐可求㸃核汰¶
其老幼索餉餉復弗繼龍等遂鼓衆反舞槊刺殺可¶
求遂一擁而上道臣孫好古駱日升李繼周知府章¶
文炳同知王世科熊嗣先推官王三宅知縣段髙選¶
<pb:KR2a0038_WYG_507-4b>¶
總兵黄守魁王守忠叅将萬金王登爵皆死之原任¶
鞏昌同知董盡倫聞變率衆入城殺賊遇伏死見通¶
鑑紀事謹附考¶
¶
　　永寧街傳樊龍分兵攻合江納溪　(臣)章宗瀛按瀘州¶
有納溪縣因縣西有納溪故名此作汭溪誤據地理¶
志及統志謹改¶
¶
　　酉陽州傳元屬懐徳府　(臣)章宗瀛按酉陽州元史及¶
明史地理志皆屬懐徳府此言屬紹慶誤謹據改¶
<pb:KR2a0038_WYG_507-5a>¶
¶
¶
¶
¶
¶
¶
¶
¶
<pb:KR2a0038_WYG_507-5b>¶
¶
¶
¶
¶
¶
¶
¶
　　明史卷三百十二考證¶
¶

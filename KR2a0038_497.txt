# -*- mode: mandoku-view -*-
#+TITLE: 明史
#+DATE: 2019-03-29 20:49:20.449078
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 497
<pb:KR2a0038_WYG_497-1a>¶
　　欽定四庫全書¶
¶
　　明史卷三百七考證¶
¶
　　紀綱傳誣逮浙江按察使周新致之死　(臣)方煒按綱¶
使千户緝事浙中作威受賕周新捕治之千户脱走¶
訴綱綱遂誣逮新旗校皆錦衣私人在道榜掠既至¶
致之死事詳明實録及明史周新傳此傳未詳謹附¶
識¶
¶
　　紀綱傳吴中故大豪沈萬三洪武時籍没所漏貲尚富¶
<pb:KR2a0038_WYG_497-1b>¶
(臣)方煒按開國臣傳載萬三名富其弟萬四名貴¶
¶
　　以力田致富明太祖初起萬三兄弟獻金佐軍用後¶
其孫漢傑玠等皆讀書仕宦未詳其籍没事與傳互¶
異謹附識¶
¶
　　紀綱傳其黨敬江謙春瑛等誅譴有差　(臣)方煒按明¶
實録時丁鈺亦以母喪預慶成宴被劾帝始悟其奸¶
邪戍邉謹附識¶
¶
　　門逹傳坐累解職　(臣)方煒按門達坐累解職識大録¶
<pb:KR2a0038_WYG_497-2a>¶
諸書俱未載其事明實録亦未見謹識¶
¶
　　門達傳然是時英宗慮廷臣黨比欲知外事倚錦衣官¶
校為耳目　(臣)方煒按明實録天順二年冬十月李¶
賢請罷錦衣官校刺事帝不許於是杲逹等勢益熾¶
謹附考¶
¶
　　門逹傳(逯杲附)杲所遣校尉誣寧府弋陽王奠壏母子¶
亂帝遣官徃勘事已白靖王奠培等亦言無左騐帝¶
怒責杲杲執如初帝竟賜奠壏母子死方舁尸出大¶
<pb:KR2a0038_WYG_497-2b>¶
雷雨平地水數尺人咸以為寃　(臣)方煒按明實録¶
殺弋陽王奠壏為天順五年夏五月事維時令奠壏¶
兄奠培具實以聞且遣官與杲按問𫝊中未及杲親¶
往勘一節謹附識¶
¶
　　門逹傳當是時逹害大學士李賢寵又數規已嘗譖於¶
帝言賢受陸瑜金酬以尚書帝疑之不下詔者半載¶
至是拷掠塤教以引賢　(臣)方煒按大事記楊塤一¶
作楊瑄為彩漆軍匠時逹逼瑄供李賢主使瑄陽諾¶
<pb:KR2a0038_WYG_497-3a>¶
且曰我言於此無人證見不若請鞫於廷逹信之以¶
聞此又一説謹附識¶
¶
　　門達傳憲宗嗣位綸敗　(臣)方煒按王綸為東宮内侍¶
甞從侍讀學士錢溥受學英宗疾綸私詣溥計事及¶
英宗崩綸又衰服襲貂憲宗惡之下獄謹附識¶
¶
　　門達傳言官交章論其罪命逮治論斬　(臣)方煒按達¶
坐調都匀衛左都御史李賔疏其罪當正國法乃論¶
斬初門達廷訊時負故强辨至賔前則曰公直訊我¶
<pb:KR2a0038_WYG_497-3b>¶
遂引服見明實録謹附識¶
¶
　　李孜省傳九卿大臣給事御史皆極論𫝊奉官之弊首¶
及孜省常恩等　(臣)方煒按憲章録時工部主事張¶
吉上疏斥李孜省僧繼曉等罪惡户部主事周軫兵部¶
郎中崔陞中書舎人丁璣等亦上疏力言俱不報¶
故孜省恨廷臣甚日事搆逐謹識¶
¶
　　李孜省傳其年十月再復左通政益作威福　(臣)方煒¶
按時言者多觸上怒書姓名於屏者六十人吏部不¶
<pb:KR2a0038_WYG_497-4a>¶
敢陞㧞見憲章録謹識¶
¶
　　李孜省傳孝宗嗣位始用科道言盡汰𫝊奉㫖謪孜省¶
常恩玉芝玒中經戍邊衛　(臣)方煒按是時四川番¶
僧國師法王等俱追奪誥勅印信發回四川光相寺¶
其吏部尚書李裕右都御史劉敷禮部侍郎黄景皆¶
以附李孜省故罷黜見憲章録大事記諸書傳未詳¶
載謹附考¶
¶
　　繼曉傳成化二十一年星變　(臣)方煒按成化二十一¶
<pb:KR2a0038_WYG_497-4b>¶
年春正月甲申朔申刻有火自中天西墜化白氣復¶
曲折上騰聲如雷踰時西方復有大星赤色自中天¶
西行化白氣曲如蛇形久之如雷震地於是廷臣皆¶
以星變各條陳政事見天文志謹附考¶
¶
　　繼曉傳言官極論其罪始勒為民　(臣)方煒按明實録¶
給事中李俊上疏孜省繼曉輩尤中外所切齒乞行¶
斥革庶天變可回帝不得已勒繼曉為民謹附識¶
¶
　　江彬傳七年賊漸平遣邊兵還鎮大同宣府　(臣)方煒¶
<pb:KR2a0038_WYG_497-5a>¶
按朱國禎江彬亂政記時威寧伯仇鉞言邉兵乆勞¶
人馬俱病今賊漸平請留三之一餘遣還邉下廷議¶
乃以劉暉等所部各千人益以内地兵五千人分¶
之留鎮守餘軍俱遣還𫝊未之及謹附考¶
¶
　　江彬傳賜彬㤗國姓越二年遷都督僉事　(臣)方煒按¶
彬前征流賊次新河縣不進及盗去乃殺居民以冐¶
首功累為言官所劾至是給事中潘塤覈實以聞上¶
不之罪事見江彬亂政記謹附識¶
¶
<pb:KR2a0038_WYG_497-5b>¶
　　江彬傳永平知府毛思義忤彬下獄謫官　(臣)方煒按¶
時永平知府毛思義下令謂大喪未舉車駕必不逺¶
遊此皆奸徒矯詐煽惑人心百姓其各安業非有府¶
部撫院文書敢稱駕至擾民者捕治之武宗聞之怒¶
遂下獄事見大事記傳未詳載謹附識¶
¶
　　江彬傳帝駐喜峰口欲令朶顔三衛和通巴爾斯等納¶
質宴勞御史劉元陳四不可不報　(臣)方煒按是時¶
指揮黄勲以供應擾民士元按治之黄勲逃至行在¶
<pb:KR2a0038_WYG_497-6a>¶
因嬖幸入譛於是縛士元至軍門杖之仍繋獄見明¶
實録謹附考¶
¶
　　江彬傳復欲南幸刑部主事汪金疏陳九不可且極言¶
酣酒當戒帝不省　(臣)方煒按武宗嗜酒左右欲乗¶
昏醉市權亂政常置酒以待俟少醒即以進或未温¶
輙冷飲之凡事顛倒皆以此故金言不可者九無待¶
强聒所戒者一莫甚於酒言最警切詳見江彬亂政¶
記謹識¶
¶
<pb:KR2a0038_WYG_497-6b>¶
　　江彬傳至清江浦漁積水池帝舟覆被溺遂得疾　(臣)¶
方煒按武宗及臨清召太醫自京中至内侍宻問狀¶
曰疾亟矣可及還内耳及彬問則佯對曰何害行即¶
愈矣事見大事記謹附録¶
¶
　　江彬傳世宗即位磔彬於市　(臣)方煒按各鎮奏報有¶
為彬壅滯二三嵗不得逹者彬既執一時赴鴻臚寺¶
投進者凡九十九封赴通政司者七封藏彬家及鎮¶
國府者又三十餘封事見江彬亂政記謹附識¶
¶
<pb:KR2a0038_WYG_497-7a>¶
　　錢寧傳念富貴已極帝無子思結强藩自全為寧王宸¶
濠營復䕶衛　(臣)方煒按朱國禎錢寕記寧於石徑¶
山造寺窮極奢麗𨗳上遊幸及通宸濠為江彬所覺¶
彬私令寧掌衛事居中不及從上出彬日譛之寧寵¶
衰傳中未詳及謹附識¶
¶
　　陸炳傳及鸞病亟炳盡發其不軌狀帝大驚立収鸞敕¶
印鸞憂懼死至剖棺戮屍　(臣)方煒按大事記上収¶
鸞妻孥下獄拷訊問反狀妻素識炳曰夫君有謀惟¶
<pb:KR2a0038_WYG_497-7b>¶
公知之何問我衆皆失色炳恚甚遂成鸞獄至剖棺戮¶
尸𫝊首九邉傳中未詳謹附識¶
¶
　　陸炳傳積貲數百萬營别宅十餘所莊園遍四方勢傾¶
天下　(臣)方煒按炳於西湖建乳娘廟立宣公書院¶
皆極崇麗别宅分置姬妾田園遍臨清掦州南昌承¶
天等處勢傾天下威行宫省中外不稱官不稱號直¶
曰陸堂云見朱國禎陸炳記謹附識¶
¶
　　邵元節傳世宗嗣位惑内侍崔文等言好鬼神事日事¶
<pb:KR2a0038_WYG_497-8a>¶
齋醮　(臣)方煒按明實録世宗嘉靖二年閏四月始¶
修醮宫中時給事中劉最劾崔文左道下獄謫戍後¶
乃齋醮無虛日命夏言充監禮使湛若水顧鼎臣充¶
引𨗳官自此詞臣都以清詞干進謹附考¶
¶
　　顧可學傳(盛端明附)隆慶初二人皆禠官奪諡　(臣)方¶
煒按是時徐階草疏詔方士悉付法司論罪故可學¶
端明等亦俱禠官奪諡見明實錄謹附考¶
¶
<pb:KR2a0038_WYG_497-8b>¶
¶
¶
¶
¶
¶
¶
¶
　　明史卷三百七考證¶
¶

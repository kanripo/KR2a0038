# -*- mode: mandoku-view -*-
#+TITLE: 明史
#+DATE: 2019-03-29 20:49:12.836823
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 541
<pb:KR2a0038_WYG_541-1a>¶
　　欽定四庫全書¶
¶
　　明史卷三百二十九考證¶
¶
　　按卷内改譯各名過多難以增刪匀刻擬將全卷另刋¶
謹識¶
¶
　　哈密𫝊去嘉峪闗一千六百里　(臣)方煒按一千六百¶
里考王世賢哈密志作一千五百里謹識¶
¶
　　哈密𫝊乃封為忠順王賜金印　(臣)方煒按哈密志及¶
識大錄賜忠順王金印時即其地置赤斤䝉古罕東¶
<pb:KR2a0038_WYG_541-1b>¶
安定阿敦庫森諸衛凡西域天方等三十六國貢使¶
至者悉由哈密譯文謹識¶
¶
　　哈密𫝊又以周安為忠順王長史劉行為紀善輔導¶
(臣)方煒按周安為長史劉行為紀善輔導考哈密志¶
及識大録係托克托嗣爵時事也𫝊獨載於被逐還¶
王後序次互異謹識¶
¶
　　哈宻𫝊封其子逹斡逹實哩為忠順王　(臣)方煒按逹¶
斡逹實哩舊作倒瓦答失里考獻徴録及識大録云¶
<pb:KR2a0038_WYG_541-2a>¶
倒瓦答失里其别號也本名哈里素勒坦謹識¶
¶
　　哈宻四年王卒無子母南逹實哩主國事　(臣)方煒按¶
哈宻志布拉噶嘗乞朝服束帯母妻冠袍及兵器諸¶
物詔下有司予王朝服母妻冠餘勿許随以王母南¶
逹實哩請先後賜乘轎洗盆金泊茶香及諸藥物甚¶
夥謹識¶
¶
　　哈宻𫝊初國人請立博迪穆爾以王母不肯無王者八¶
年　(臣)方煒按哈宻志王母不肯以其非族類不宜¶
<pb:KR2a0038_WYG_541-2b>¶
立盖博迪穆爾者忠義王托歡特穆爾外孫也謹識¶
¶
　　哈宻𫝊土魯畨素勒坦阿里乘機襲破其城　(臣)方煒¶
按哈宻志及識大録云莾蘇爾阿里約王母同掠赤¶
斤䝉古王母不從因乘機襲破其城執王母謹識¶
¶
　　哈宻𫝊土魯畨素勒坦阿而其子阿哈瑪特嗣為素勒¶
坦偽與哈商結婚誘而殺之　(臣)方煒按素勒坦誘¶
殺哈商𫝊未詳其原委考哈宻志及識大録時哈商¶
貪而殘失衆心阿哈瑪特已壯曰哈商輝和爾種也¶
<pb:KR2a0038_WYG_541-3a>¶
非托克托貴族安得王王哈密當我因好語哈商曰¶
吾與爾姻哈商喜許阿哈瑪特使哈商頂經結盟而¶
從後殺之謹識¶
¶
　　哈密𫝊五年春立善巴為忠順王　(臣)方煒按𫝊内所¶
稱恩克保喇者輝和爾大頭目阿穆呼朗者哈喇輝¶
大頭目舍音浩善者囘囘大頭目也詳識大錄謹識¶
¶
　　哈密𫝊且僣稱汗　(臣)方煒按阿哈瑪特自稱汗畧罕¶
東諸衛聲敘甘州於是戍其使四十餘人詳獻徴錄¶
<pb:KR2a0038_WYG_541-3b>¶
謹識¶
¶
　　哈宻𫝊進偕大將劉寧等潛師夜襲伊蘭逸去　(臣)方¶
煒按獻徵録阿哈瑪特留其將伊蘭守哈宻時精兵¶
不過四百許進劉寧諜知之乃以三千騎襲破哈宻¶
獲善巴妻女并牛羊三千宥其脅從者八百人謹識¶
¶
　　哈宻𫝊命都御史彭澤往經畧　(臣)方煒按哈宻志彭¶
澤督師往討時鄧璋為總制給事御史言兩師並置¶
莫適任也宜罷遣不聴𫝊畧之謹識¶
¶
<pb:KR2a0038_WYG_541-4a>¶
　　哈密傳先是舍音浩善與子穆爾瑪哈穆特壻和卓瑪¶
哈穆特及其黨實保伊徳俱以内應繋獄　(臣)方煒¶
按識大録舍音浩善等以内應繋獄時賊至城中軍¶
士皆出戰諸畨果欲為内應陳九疇不得發乃戮其¶
懈守者數人搜諸通謀者百二十餘人皆繋之謹識¶
¶
　　哈宻𫝊世宗嗣位楊廷和以舍音浩善稔中國情實歸¶
必為邉患　(臣)方煒按哈宻志世宗嗣位給事御史¶
劾王瓊挟私忌功廷和為内主乃逮瓊戍之起彭澤¶
<pb:KR2a0038_WYG_541-4b>¶
為兵部尚書出陳九疇于獄為甘肅巡撫較史特詳謹¶
識¶
¶
　　哈宻𫝊嘉靖三年秋擁二萬騎圍肅州分兵犯甘州九¶
疇及總兵官姜奭等力戰敗之　(臣)方煒按識大録¶
莾蘇爾㓂甘肅時陳九疇與姜奭趙鎮等敗之夜間¶
道行抵肅使人結衛拉特内外夾攻又敗之謹識¶
¶
　　哈宻𫝊甘肅巡撫唐澤亦以哈宻未易興復請専圖自¶
治之策　(臣)方煒按唐澤與劉濓嘗疏曰今之處土¶
<pb:KR2a0038_WYG_541-5a>¶
魯與哈宻迹有己然理有當然撫之以恩則驕滋震¶
之以武則力屈此己然之迹也順則綏之而備愈嚴¶
逆則禦之而武毋黷此當然之理也語詳哈宻志謹¶
識¶
¶
　　火州𫝊宋時囘鶻居之　(臣)方煒按廣輿記火州其地¶
有囘鶻居故又名囘鶻謹識¶
¶
　　火州𫝊其地多山青紅若火　(臣)方煒按廣輿記及皇¶
輿考火州有火㷔山其山中嘗有烟氣湧起如雲¶
<pb:KR2a0038_WYG_541-5b>¶
霧至夕光熖若炬照見禽鳥皆赤采𫝊云青紅若火¶
當指此謹識¶
¶
　　火州𫝊天子亦數遣官奬勞之　(臣)方煒按識大録永¶
樂七年陳誠至其國遣使朝貢謹識¶
¶
　　火州𫝊五年都指揮僉事額森特穆爾来朝　(臣)方煒¶
按識大録宣徳五年萬户賽音特穆爾與火州王哈¶
克繖栁陳城萬户斡齊爾俱貢馬及玉璞謹識¶
¶
　　明史卷三百二十九考證¶
¶

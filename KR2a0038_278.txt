# -*- mode: mandoku-view -*-
#+TITLE: 明史
#+DATE: 2019-03-29 20:49:09.628922
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 278
<pb:KR2a0038_WYG_278-1a>¶
　　欽定四庫全書¶
¶
　　明史卷一百九十七考證¶
¶
　　席書傳入為工部主事　(臣)方煒按書為工部時督漕¶
于清江厰綜理有方著漕船志見雷禮列卿記謹附¶
識¶
¶
　　席書傳尋以右副都御史巡撫湖廣　(臣)方煒按書巡¶
撫湖廣時都指揮甘玉海等大肆貪虐軍民苦之皆¶
置之法見雷禮列卿記謹附識¶
¶
<pb:KR2a0038_WYG_278-1b>¶
　　席書傳是時廷臣排異議益力書進又不由廷推因交¶
章詆書　(臣)方煒按是時給事中李學曾御史胡瓊¶
等各疏言秩宗重任非書所能堪不聴見明實録謹¶
附識¶
¶
　　席書傳乃條新政十二事以獻帝優㫖報焉　(臣)方煒¶
按書所條十二事倣姚宗要説之意御史藍田劾書¶
自居姚崇比上元宗大不道上怒削田籍見明實録¶
謹附識¶
¶
<pb:KR2a0038_WYG_278-2a>¶
　　席書傳乃力薦楊一清王守仁入閣　(臣)方煒按書巡¶
撫湖廣時曾于元年三月薦致仕大學士楊一清經¶
畧西北得㫖待缺起用不必煩以邊事見明實録謹¶
附考¶
¶
　　席書傳五年秋章聖将謁世廟禮官議不合書以目眚¶
在告上言母后謁府事出剏聞　(臣)方煒按嘉靖五¶
年㑹試書知貢舉舊例廷試内閣所讀卷多入一甲¶
二甲九卿分讀者以爵為次書疏革其弊見雷禮列¶
<pb:KR2a0038_WYG_278-2b>¶
卿記謹附識¶
¶
　　席書傳乃命逮鑑入京再訊　(臣)方煒按是時御史蘇¶
恩大理評事杜鸞訊其事各疏陳鑑罪状并劾書動¶
援大禮壓制羣僚壊亂政體見明實録謹附考¶
¶
　　霍韜傳除職方主事　(臣)方煒按韜在兵部時極言清¶
軍武選之弊上可其議今京衛軍冊如武驤等四衛¶
例五年一次備造并查武選清黄事宜見明實録謹¶
附識¶
¶
<pb:KR2a0038_WYG_278-3a>¶
　　霍韜傳因言錦衣不當典刑獄東厰不當預朝議撫按¶
兵備官不當以軍功授秩廕興府䕶衛軍不當盡取¶
入京概授官職御史謝源伍希儒赴難有功不當罷¶
黜平逆藩功自安慶南昌外不宜濫叙帝嘉納之¶
(臣)方煒按韜疏又陳去冗官清仕路正仕風畧虚文¶
明教化乆職任諸事見明實録謹附識¶
¶
　　霍韜傳且請令六部長貳翰林給事御史俱調外任練¶
政體監司守令政績卓異即擢卿丞有文學者擢翰¶
<pb:KR2a0038_WYG_278-3b>¶
林舉貢入仕皆得擢翰林陞部院不宜困資格　(臣)¶
方煒按是時給事中沈漢劾韜欲變官制之謬見明¶
實録謹附識¶
¶
　　霍韜傳嘗因災異陳時弊十餘事　(臣)方煒按嘉靖八¶
年星變韜陳召災六事曰宗室失所邊軍困苦冗官¶
擾民賍吏害民酷吏肆虐内官貪暴帝嘉納之見識¶
大録謹附識¶
¶
　　霍韜傳帝從夏言議将分祀天地建二郊韜極言其非¶
<pb:KR2a0038_WYG_278-4a>¶
(臣)方煒按韜疏言親蠶為亂成法分郊為紊朝政¶
¶
　　遺言書謂祖宗定制不可改周禮為王莽偽書宋儒¶
為夢語見雷禮列卿記謹附識¶
¶
　　霍韜傳久之出韜為南京禮部尚書　(臣)方煒按嘉靖¶
十四年荘肅皇后崩議諡希㫖者以四字請韜援舊¶
制力争之見識大録謹附識¶
¶
　　霍韜傳給事中李充濁曹邁等交章言近侍之臣不當¶
避道　(臣)方煒按是時李充濁同疏抗者為給事中¶
<pb:KR2a0038_WYG_278-4b>¶
謝廷&KR0581;見明實録謹附識¶
¶
　　霍韜傳韜疑充濁倚言為内主訐充濁為奸黨復摭言¶
他事　(臣)方煒按是時韜并劾言受費完賄排劉㳤¶
相見雷禮列卿記謹附識¶
¶
　　霍韜傳命韜以太子少保禮部尚書協掌詹事府事¶
(臣)方煒按是時吏部尚書許讃有薦韜一疏遂有宫¶
僚之擢見識大録謹附識¶
¶
　　霍韜傳韜學博才髙量褊隘所至與人競　(臣)方煒按¶
<pb:KR2a0038_WYG_278-5a>¶
韜為兵部主事時論科道䙝服授受詣㫖大不敬給¶
事中安磐等因劾其先議大禮得罪名教恐言官發¶
其奸意在傾排時俱置不問見明實録謹附識¶
¶
　　熊浹傳由右給事中出為河南㕘政　(臣)方煒按浹為¶
㕘政時㑹部境寇作浹曰安得以職守分彼此耶即¶
勒兵捕之見獻徴録謹附識¶
¶
　　熊浹傳乃出為南京禮部尚書改兵部㕘賛機務　(臣)¶
方煒按浹為南京兵部時奏減龍江淺船餘丁帮甲¶
<pb:KR2a0038_WYG_278-5b>¶
以甦困卒又禁和買罷諸苛法見獻徴録謹附識¶
¶
　　熊浹傳隆慶初復官　(臣)方煒按隆慶元年並追贈浹¶
少保見明實録傳未載謹附考¶
¶
　　黄宗明傳正徳九年進士　(臣)方煒按宗明祖瑛廬陵¶
教諭襲薛姓弗克復宗明登第首疏復黄姓見雷禮¶
列卿記謹附識¶
¶
　　黄宗明傳尋請告歸　(臣)方煒按正徳十六年陞宗明¶
工部屯田司郎中不起見明實録謹識¶
¶
<pb:KR2a0038_WYG_278-6a>¶
　　黄宗明傳徴拜光禄卿　(臣)方煒按宗明為光禄卿時¶
輯光禄湏知為疏以進乞為中制使一切有常式著¶
為令見雷禮列卿記謹附識¶
¶
　　黄宗明傳宗明雖由是驟顯持論頗平　(臣)方煒按宗¶
明嘗應詔陳四事一求才二勵志三定計四責任見¶
雷禮列卿記謹附識¶
¶
　　黄綰傳嘉靖初為南京都察院經厯　(臣)方煒按嘉靖¶
初詔徴遺逸綰以御史朱節薦起為南都察院經厯¶
<pb:KR2a0038_WYG_278-6b>¶
見獻徴録謹附識¶
¶
　　黄綰傳召擢光禄少卿　(臣)方煒按是時席書胡世寕¶
皆交疏薦綰乃有光禄少卿之摺見明實録謹附考¶
¶
　　黄綰傳出為南京禮部右侍郎徧攝諸部印　(臣)方煒¶
按是時綰帶管操江嚴防禦謹盤詰一時江盜屏迹¶
見獻徴録謹附識¶
¶
　　明史卷一百九十七考證¶
¶

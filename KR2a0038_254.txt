# -*- mode: mandoku-view -*-
#+TITLE: 明史
#+DATE: 2019-03-29 20:49:16.838640
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 254
<pb:KR2a0038_WYG_254-1a>¶
　　欽定四庫全書¶
¶
　　明史卷一百八十五考證¶
¶
　　李敏傳葉淇字本清山陽人　(臣)黄夀齡按獻徵錄淇¶
其先金華人宋宰相衡之後祖士濂洪武初戍淮為¶
淮安衞人史僅言山陽人謹識¶
¶
　　李敏傳九年四月乞休歸卒贈太子太保　(臣)黄夀齡¶
按獻徵錄淇初以疾告命醫診視遣中官禮問於家¶
疾再作具疏乞休許給驛歸鄉卒年七十六遣官諭¶
<pb:KR2a0038_WYG_254-1b>¶
祭命有司營𦵏如制史未之載謹附識¶
¶
　　李介傳十年以右副都御史巡撫甘肅與總督彭澤經¶
畧哈宻兵部尚書王瓊劾澤處置失宜語連昆下吏¶
法司言昆設謀遏强冦功不可掩瓊不從謫浙江副¶
使世宗立瓊得罪昆復廵撫順天　(臣)黄夀齡按瓊¶
得罪下直接復官詞意未明今將復官巡撫順天句¶
改為昆出撫順天謹改¶
¶
　　黄珂傳珂封上其檄因陳便宜八事　(臣)黄夀齡按八¶
<pb:KR2a0038_WYG_254-2a>¶
事史未詳載考獻徵錄作寧夏城中有慶王在内人¶
效忠義者多請早出兵以伐其謀而奪之氣固原官¶
兵宜過河防守請增設憲臣總制軍務嚴守備飭兵¶
馬定召募賞格選州縣民兵以助王師赦何錦丁廣¶
部下以開自新之路速賞近日有功官軍以勵人心¶
謹識¶
¶
　　黄珂傳以年至乞休歸卒贈太子少保諡簡肅　(臣)黄¶
夀齡按獻徴録珂歸時賜勅給驛仍命有司月給廪¶
<pb:KR2a0038_WYG_254-2b>¶
三石輿𨽻嵗三人珂喜曰吾幸完吾名矣何以為報¶
卒年七十有四命禮部諭祭者再工部治塋域謹附¶
識¶
¶
　　叢蘭傳蘭因清寧宫灾疏陳六事　(臣)黄夀齡按六事¶
詳見獻徴錄一惜人才一慎舉措一恤飢民一撫邊¶
戎一警怠玩一杜貪殘謹識¶
¶
　　明史卷一百八十五考證¶
¶

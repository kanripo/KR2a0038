# -*- mode: mandoku-view -*-
#+TITLE: 明史
#+DATE: 2019-03-29 20:49:19.696839
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 450
<pb:KR2a0038_WYG_450-1a>¶
　　欽定四庫全書¶
¶
　　明史卷二百八十三考證¶
¶
　　陳獻章傳廣東布政使彭韶總督朱英交薦　(臣)方煒¶
按是時韶等乞以禮聘獻章吏部尚書尹旻謂獻章¶
向聴選京師非隠士比安用聘遂檄召至京見獻徵¶
錄謹附識¶
¶
　　賀欽傳子士諮鄉貢士嘗陳十二事論王政不報　(臣)¶
方煒按士諮所陳十二事獻徵錄識大錄諸書皆無¶
<pb:KR2a0038_WYG_450-1b>¶
考謹識¶
¶
　　陳茂烈傳入為監察御史　(臣)方煒按茂烈為御史時¶
疏論道士崔志端不宜為尚書戸部尚書佀鍾諛佞¶
取寵宜罷見識大録謹附識¶
¶
　　陳茂烈傳母卒茂烈亦卒　(臣)方煒按茂烈卒後都御¶
史王應鵬言茂烈亷約如石守道而所養獨純孝行¶
如徐仲車而所處尤困請加優䘏詔表宅里曰孝亷¶
䘏其家見明實錄謹附識¶
¶
<pb:KR2a0038_WYG_450-2a>¶
　　湛若水傳授翰林院編修　(臣)方煒按正徳中若水常¶
奉使安南冊封國王黎賙却其餽不受見識大錄謹¶
附識¶
¶
　　湛若水傳年九十五卒　(臣)方煒按若水之卒也贈太¶
子太保諡文簡見識大録諸書傳未載謹附識¶
¶
　　湛若水傳(蔣信附)累官四川水利僉事　(臣)方煒按信¶
成進士後授戸部主事遷兵部員外郎出為四川僉¶
事在蜀三年革岷江一帶水驛又復各衛養馬草塲¶
<pb:KR2a0038_WYG_450-2b>¶
又以商番交易茶馬全黎二夷爭路讐殺乃立科條¶
一曰復秤盤二曰禁湖茶三曰限引目茶額既定私¶
販悉絶蜀人便之見獻徵錄謹附識¶
¶
　　鄒守益傳九廟災守益陳上下交修之道　(臣)方煒按¶
是時以廟災詔諸大臣自陳諸大臣皆皇恐引罪守¶
益獨抗言交修之道故得罪見識大錄謹附識¶
¶
　　錢徳洪傳十一年始成進士累官刑部郎中　(臣)方煒¶
按徳洪廷試後乞教授蘇州學以便養旋遷國子監¶
<pb:KR2a0038_WYG_450-3a>¶
丞厯刑部主事至郎中見獻徵錄謹附識¶
¶
　　王畿傳嘗云學當致知見性而已應事有小過不足累¶
故在官弗免干請以不謹斥　(臣)方煒按是時薛應¶
旂為南京考功郎中以不謹斥應旂亦坐補外南給¶
事中游震得等為應旂訟應旂旋復京秩見獻徴錄¶
謹附識¶
¶
　　王畿傳(王艮附)王氏弟子遍天下率都爵位有氣勢艮¶
以布衣抗其間聲名反出諸弟子上　(臣)方煒按是¶
<pb:KR2a0038_WYG_450-3b>¶
時總漕都御史劉節御史吳悌皆特疏薦艮不報御¶
史洪垣構室居其徒有子璧幼隨父之守仁所師事¶
王畿錢徳洪最知名見識大録謹附識¶
¶
　　王畿傳(羅汝芳附)坐事為言官論罷　(臣)方煒按汝芳¶
以㕘政入賀既成禮請告出城集同志講學廣慧寺¶
居正惡之遂風言官疏劾致仕見識大錄所謂坐事¶
者指此謹附識¶
¶
　　王畿傳(楊起元附)累官吏部左侍郎拾遺　(臣)方煒按¶
<pb:KR2a0038_WYG_450-4a>¶
萬厯十九年起元以洗馬充講官有崇聖志勤聖學¶
疏二十五年秋因災異復上恭勸勤學疏並見獻徵¶
錄謹附識¶
¶
　　歐陽徳傳以薦起故官累遷吏部左侍郎　(臣)方煒按¶
徳以故官起復未至遷南太常卿尋以原秩召掌國¶
子監事至則遷禮部左侍郎旋轉吏部見識大錄謹¶
附識¶
¶
　　歐陽徳傳徳遇事侃侃裁制諸宗藩尤有執　(臣)方煒¶
<pb:KR2a0038_WYG_450-4b>¶
按徳居禮部時秦府為其中尉女請封崇陽王以罪¶
賜死其宗人援他郡王例請襲徳皆持弗許弋陽建¶
安樂諸王爭攝寜府事徳曰寜藩已絶豈尚有府事¶
須攝邪又請下諸藩禁陳乞而裁諸罪宗廩給見獻¶
徵錄所謂裁制宗藩者指此謹附識¶
¶
　　歐陽徳傳贈太子少保諡文正　(臣)方煒按隆慶中允¶
撫臣劉光濟之請敕有司建祠其鄉祀之見明實錄¶
謹附識¶
¶
<pb:KR2a0038_WYG_450-5a>¶
　　羅洪先傳嚴嵩以同鄉故擬假邊才起用皆力辭　(臣)¶
方煒按御史凌儒嘗疏薦洪先帝怒奪儒職見明實¶
錄謹附識¶
¶
　　吳悌傳及嵩擅政悌惡之引疾家居　(臣)方煒按悌為¶
御史時有請禁私交議蠲賑議振風紀諸疏見獻徵¶
錄謹附識¶
¶
　　許孚逺傳㑹大計京朝官黜浙人幾半博鄉山西無一¶
焉　(臣)方煒按是時給事中胡應嘉劾博庇私博連¶
<pb:KR2a0038_WYG_450-5b>¶
疏乞休帝為斥應嘉而慰留博見紀事本末謹附識¶
¶
　　許孚逺傳坐為李材訟寃貶二秩　(臣)方煒按材素従¶
鄒守益學嘗任雲南按察使征緬有功巡按御史蘇¶
酇劾其與副使陳嚴之等虚張功伐帝怒特旨坐以¶
斬論救者五十餘疏皆不聴繫詔獄五年見明紀事¶
本末所謂為材訟獄者指此謹附識¶
¶
　　尤時熈傳聞郎中劉魁得守仁之傳遂師事之魁以直¶
言錮詔獄則書所疑時時従獄中質問　(臣)方煒按¶
<pb:KR2a0038_WYG_450-6a>¶
是時帝用方士陶仲文言建雷壇於太液池西魁極¶
陳其耗國不經帝震怒杖於廷而錮之見明紀事本¶
末所謂直言者指此謹附識¶
¶
　　尤時熈傳(張後覺附)年七十六以萬厯六年卒　(臣)方¶
煒按後覺之卒也維新告於郡守李士登立祠祀之¶
士登又建四賢祠祀王道穆孔暉及後覺孟秋見山¶
東通志謹附識¶
¶
　　鄧以讚傳(張元忭附)元忭嘗抗疏救御史胡涍　(臣)方¶
<pb:KR2a0038_WYG_450-6b>¶
煒案神宗即位之冬妖星見慈慶宫後火涍言星隂¶
象火積隂所成請放宫女疏語忤上斥為民元忭乃¶
疏救之見明實錄謹附識¶
¶
¶
¶
¶
　　明史卷二百八十三考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:15.541586
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 160
<pb:KR2a0038_WYG_160-1a>¶
　　欽定四庫全書¶
¶
　　明史卷一百三十八¶
¶
　　大學士張廷玉等奉　勅修¶
¶
　　列傳第二十六¶
¶
　　陳　修(滕　毅　趙好徳　翟　善李　仁　呉　琳)¶
¶
　　楊思義(滕徳懋　范　敏　費　震　張　琬)周　楨(劉惟謙　周　楨　端復初李　質　黎　光　劉　敏)¶
¶
　　楊　靖(凌　漢嚴徳珉)　　　　單安仁(朱守仁)¶
¶
<pb:KR2a0038_WYG_160-1b>¶
　　薛　祥(秦　逵　趙　翥趙　俊)唐　鐸(沈　溍)¶
¶
　　開　濟¶
¶
　　陳修字伯昻上饒人從大祖平浙東授理官援引律令悉本寛¶
厚盡改元季弊政擢兵部郎中遷濟南知府時亂後比户彫殘¶
且多衛将練兵屯田其間修撫治有方兵民相安流亡復業帝¶
嘉之洪武四年拜吏部尚書六部之設始自洪武元年鎮江滕¶
毅首長吏部佐省臺裁定銓除考課諸法畧具至是修與侍郎¶
李仁詳考舊典參以時宜按地衝僻為設官煩簡凡庶司黜陟¶
<pb:KR2a0038_WYG_160-2a>¶
及課功覈實之法皆精心籌畫銓法秩然未幾卒官其後部制¶
屢創令入覲官各舉所知定内外封贈廕敘之典自浮山李信¶
始天下朝正官各造事蹟文册圖畫土地人民以進及撥用吏¶
員法自崑山余熂始倣唐六典自五府六部都察院以下諸司¶
設官分職編集為書曰諸司職掌定吏役考滿給由法以為司¶
衛府縣首領選監生能文章者兼除州縣官及學正教諭自泰¶
興翟善始三年一朝考覈等第自沂水杜澤始此洪武時銓政¶
大畧也六部初屬中書省權輕多仰承丞相意指毅修及詹同¶
<pb:KR2a0038_WYG_160-2b>¶
呉琳趙好徳輩居吏部稱賢然亦無大建䜿至十三年中書省¶
革部權乃專而銓衡為尤要顧帝用法嚴熂以排宋訥誅善貶¶
澤拜尚書未數月罷惟信厯侍郎拜尚書幾二載卒於官云滕¶
毅字仲𢎞大祖征呉以儒士見留徐達幕下尋除起居注命與¶
楊訓文集古無道之君若桀紂秦始皇隋煬帝行事以進曰吾¶
欲觀喪亂之由以為炯戒耳呉元年出為湖廣按察使尋召還¶
擢居吏部一月改江西行省參政卒趙好徳字秉彞汝陽人由¶
安慶知府入為户部侍郎進尚書改吏部帝嘉其典銓平嘗召¶
<pb:KR2a0038_WYG_160-3a>¶
與四輔官入内殿坐論治道命畫史圖像禁中終陜西參政子¶
毅永樂中官至工部侍郎翟善字敬夫以貢舉厯官吏部文選¶
司主事二十六年尚書詹徽侍郎傅友文誅命善署部事再遷¶
至尚書明於經術奏對合帝意帝曰善雖年少氣宇恢廓他人¶
莫及也欲為營第於鄉善辭又欲除其家戍籍善曰戍卒宜増¶
豈可以臣破例帝益以為賢二十八年坐事降宣化知縣以終¶
李仁唐縣人初仕陳友諒王師克武昌来歸以常遇春薦代陶¶
安知黄州府厯官侍郎進尚書坐事謫青州政最擢戸部侍郎¶
<pb:KR2a0038_WYG_160-3b>¶
致仕呉琳黄崗人太祖下武昌以詹同薦召為國子助教經術¶
逾于同呉元年除浙江按察司僉事復入為起居注命齎幣帛¶
求書於四方洪武六年自兵部尚書改吏部嘗與同迭主部事¶
踰年乞歸帝嘗遣使察之使者潛至旁舍一農人坐小杌起㧞¶
稻苗布田貎甚端謹使者前曰此有呉尚書者在否農人斂乎¶
對曰琳是也使者以狀聞帝為嘉歎¶
¶
　　楊思義不詳其籍里太祖稱呉王授起居注初錢穀隸中書省¶
呉元年始設司農卿以思義為之明年設六部改為戸部尚書¶
<pb:KR2a0038_WYG_160-4a>¶
大亂之後人多廢業思義請令民間皆植桑麻四年始徵其¶
税不種桑者輸絹不種麻者輸布如周官里布法詔可帝念¶
水旱不時緩急無所恃命思義令天下立預備倉以防水旱思¶
義首邦計以農桑積貯為急凡所興設雖本帝意而經畫詳¶
密時稱其能調陕西行省參政卒於官終洪武朝為戸部尚¶
書者四十餘人皆不乆於職績用罕著惟茹太素楊靖滕徳¶
懋范敏費震之屬差有聲茹太素楊靖自有傳徳懋字思勉呉人¶
由中書省椽厯外任洪武三年召拜兵部尚書尋改户¶
<pb:KR2a0038_WYG_160-4b>¶
部為人有才辦器量𢎞偉長於奏疏一時招徠詔諭之¶
文多出其手以事免官卒范敏閿卿人洪武八年舉秀¶
才擢户部郎中十三年授試尚書薦耆儒王木等皆拜¶
四輔官帝以徭役不均命編造黄册敏議百一十戸為¶
里丁多者十人為里長鳩一里之事以供嵗役十年一¶
周餘百户為十甲後遂仍其制不廢明年以不職罷費¶
震鄱陽人洪武初以賢良徴為吉水知州寛恵得民擢¶
知漢中嵗㓙盗起發倉粟十餘萬斛貸民俾秋成還倉¶
<pb:KR2a0038_WYG_160-5a>¶
盗聞皆来歸令占宅自為保伍得數千家帝聞而嘉之¶
後坐事被逮以有善政特釋為寶鈔提舉十一年帝謂吏¶
部曰資格為常流設耳有才能者當不次用之超擢者¶
九十五人而拜震户部侍郎尋進尚書奉命定丞相御史¶
大夫以下嵗祿之制出為湖廣布政使以老致仕洪武¶
初有張琬者鄱陽人以貢士試髙等授給事中改户部¶
主事一日帝問天下財賦户口之數口對無遺帝恱立擢¶
左侍郎謹身殿災上言時政嵗饑請蠲民租百萬餘石俱見¶
<pb:KR2a0038_WYG_160-5b>¶
嘉納琬才敏有心計年二十七卒扵官時人惜之¶
周禎字文典江寧人元末流寓湖南太祖平武昌用為¶
江西行省僉事歴大理卿太祖以唐宋皆有成律斷獄¶
惟元以一時行事為條格胥吏易為奸詔禎與李善長¶
劉基陶安滕毅等定律令少卿劉惟謙丞周禎與焉書¶
成太祖稱善洪武元年設刑部以禎為尚書尋改治書¶
侍御史明年出為廣東行省參政時省治初開正官多¶
缺吏治鮮勸懲香山丞冲敬有治行以勞卒官禎為文¶
<pb:KR2a0038_WYG_160-6a>¶
祭之聞者感動一時郡邑良吏雷州同知余騏孫惠州知¶
府萬迪乳源知縣張安仁清流知縣李鐸揭陽縣丞¶
許徳亷州知府托音歸善知縣木寅楨皆列其政績以¶
聞寅土司托音䝉古人也於是屬吏益勸三年九月召¶
為御史中丞尋引疾致仕帝初即位懲元寛縦用法太¶
嚴奉行者重足立律今既具吏士始知循守其後數有¶
釐正皆以禎書為權輿云劉惟讓不詳何許人呉元年¶
以才學舉洪武初厯官刑部尚書六年命詳定新律刪¶
<pb:KR2a0038_WYG_160-6b>¶
繁損舊輕重得宜帝親加裁定頒行焉後坐事免周湞¶
字伯寜鄱陽人江西十才子之一也官亦至刑部尚書¶
終洪武世為刑部者亦㡬四十人楊靖最著而端復初¶
李質黎光劉敏亦有名復初字以善溧水人子貢裔也¶
従省文稱端氏元末為小吏常遇春鎮金華召致幕下¶
未㡬辭去太祖知其名召為徽州府經厯令民自實田¶
彚為圖籍積弊盡刷稍遷至磨勘司令時官署新立案¶
牘填委復初鈎稽無遺帝嘗廷譽之性嚴峭人不敢干¶
<pb:KR2a0038_WYG_160-7a>¶
以私僚屬多貪敗復初獨以清白免洪武四年超拜刑¶
部尚書用法平杭州飛糧事覺逮繫百餘人詔復初往¶
治誠偽立辦知府以下皆服罪明年出為湖屬參政令¶
民来歸者復其賦一年流亡畢集以治辨聞坐事召還¶
卒子孝文翰林待詔孝思翰林侍書先後使朝鮮並著¶
清節朝鮮人為立䨇清舘云李質字文彬徳慶人有材¶
略元末居何真麾下嘗募兵平徳慶亂民旁郡多賴其¶
保障名士客嶺南者荼陵劉三吾江右巴延子中順徳¶
<pb:KR2a0038_WYG_160-7b>¶
孫蕡建安張智等皆禮之洪武元年從真降授中書斷¶
事明年改都督府斷事强力執法五年擢刑部侍郎進¶
尚書治獄平恕遣振饑山東御製詩餞之尋出為浙江¶
行省参政居三年恵績著聞帝念質老召還常入見便¶
殿訪時政質直言無隠拜靖江王右丞王罪廢質竟生¶
死黎光東莞人以鄊薦拜御史廵蘇州請振水災全活¶
甚衆廵鳳陽上封事悉切時弊帝嘉之洪武九年擢刑¶
部侍郎執法不可阿為御史大夫陳寜所忌坐事貶所¶
<pb:KR2a0038_WYG_160-8a>¶
劉敏肅寜人舉孝亷為中書省吏嘗暮市&KR0034;龍江旦載¶
於家俾妻織蓆鬻以奉母而後入治事性亷介或遺之¶
瓷瓦器亦不受為楚相府錄事中書以没官女婦給文¶
臣家衆勸其請給以事母敏固辭曰事母子婦事何預¶
他人及省臣敗吏多坐誅敏獨無所預帝賢之擢工部¶
侍郎改刑部出為徽州府同知有惠政卒於官¶
¶
　　楊靖字仲寕山陽人洪武十八年進士選吏科庶吉士¶
明年擢户部侍郎時任諸司者率進士及太學生然時¶
<pb:KR2a0038_WYG_160-8b>¶
有不法者帝製大誥舉通政使察瑄左通政茹常工部¶
侍郎秦逵及靖以諷厲之曰此亦進士太學生也能率¶
職以稱朕心其見稱如此二十三年進尚書明年五月¶
詔在京官三年皆遷調著為令乃以刑部尚書趙勉與¶
靖換官諭日愚民犯法如㗖飲食設法防之犯者益衆¶
推恕行仁或能感化自今惟犯十惡並殺人者死餘罪¶
皆令輸粟北還又曰在京獄囚卿等覆奏朕親審决猶¶
恐有矢在外各官所擬豈能盡當卿等當詳讞然後遣¶
<pb:KR2a0038_WYG_160-9a>¶
官審决靖承㫖研辦多所平反帝嘉納之嘗鞫一武弁¶
門卒撿其身得大珠屬僚驚異靖徐曰偽也安有珠大¶
如此者乎碎之帝聞歎曰靖此舉有四善焉不獻朕求¶
恱一善也不窮進投獻二善也不奨門卒杜小人僥倖¶
三善也千金之珠卒然而至略不動心有過人之智應¶
變之才四善也三十六年兼太子賓客並給二禄已坐¶
事免㑹征龍州趙宗夀詔靖諭安南輸粟餉師以白衣¶
往安南相黎一元以陸運險艱欲不奉詔靖宣示反覆¶
<pb:KR2a0038_WYG_160-9b>¶
開諭且許以水運一元乃輸粟二萬至沲海江别造浮¶
橋以達龍州帝大悦拜靖左都御史靖公忠有智略善¶
理繁劇治獄明察而不事深文寵遇最厚同列無與比¶
三十年七月坐為鄉人代改訴寃狀草為御史所劾帝¶
怒遂賜死時年三十八時有凌漢字斗南原武人以秀¶
才舉獻烏鵲論授官厯任御史廵按陕西疏所部疾困¶
數事帝善之召其子賜衣鈔漢鞫獄平允及還京有徳¶
漢者邀置酒欲厚贈以金漢曰酒可飲金不可受也帝¶
<pb:KR2a0038_WYG_160-10a>¶
聞之嘉歎擢右都御史時詹徽為左論議不合每靣折¶
徽徽銜之左遷刑部侍郎改禮部後為徽所劾降左僉¶
都御史帝憫其衰令歸田里漢以徽在有後憂不敢去¶
嵗餘徽誅復擢右僉都御史尋致仕歸漢出言不檢居¶
官屢躓然以亷直見知于帝故終得保全又呉人嚴徳¶
珉由御史擢左僉都御史以疾求歸帝怒黥其靣謫戍¶
南丹遇赦放還布衣徒歩自齒齊民宣徳中猶存嘗以¶
事為御史所逮徳珉跪堂下自言曾在臺勾當公事曉¶
<pb:KR2a0038_WYG_160-10b>¶
三尺法御史問何官答言洪武中臺長所謂嚴徳珉是¶
也御史大驚揖起之次日往謁則擔囊徙矣有敎授與¶
飲見其靣黥戴敝冠問老人犯何法徳珉述前事因言¶
先時國法甚嚴仕者不保首領此敝冠不易戴也乃北¶
靣拱手稱聖恩聖恩云¶
¶
　　單安仁字徳夫濠人少為府吏元末江淮兵亂安仁集¶
義兵保鄉里授樞宻判官從鎮南王博囉布哈守揚州¶
時羣雄四起安仁歎曰此輩皆為人驅除耳王者之興¶
<pb:KR2a0038_WYG_160-11a>¶
當自有别鎮南王為長槍軍所逐安仁無所屬聞太祖¶
定集慶乃曰此誠是已率衆歸附太祖悦即命將其軍¶
守鎮江嚴飭軍伍敵不敢犯移守常州其子叛降張士¶
誠太祖知安仁忠謹弗疑也久之遷浙江副使悍帥横¶
歛民名曰寨糧安仁寘于法進按察使徴為中書左司¶
郎中佐李善長裁斷調瑞州守禦千户入為將作卿洪¶
武元年擢工部尚書仍領将作事安仁精敏多智計諸¶
所營造大小中程甚稱帝意逾年改兵部尚書請老歸¶
<pb:KR2a0038_WYG_160-11b>¶
賜田三千畝牛七十角嵗給尚書半俸六年起山東參¶
政懇辭許之家居嘗奏請濬儀眞南壩至朴樹灣以便¶
官民輸輓疏轉運河江都深港以防淤淺移𤓰洲倉厫¶
置楊子橋西免大江風潮之患帝善其言再授兵部尚¶
書致仕初尚書階正三品十三年中書省罷始進為正¶
二而安仁致仕在前帝念安仁勲舊二十年特授資善¶
大夫其年十二月卒年八十五徐州朱守仁者字元夫¶
元未亦以保障功官樞密同知守舒城明兵下廬州以¶
<pb:KR2a0038_WYG_160-12a>¶
城来歸厯官工部侍郎洪武四年進尚書奉命察山東官吏稱¶
㫖尋改北平行省参政以餽餉不繼謫蒼梧知縣初守仁知¶
袁州撫安創殘民甚徳之至是連知容州髙唐州皆有善政¶
十年進四川布政使治尚簡嚴以年老致仕坐事罸輸作特¶
宥之十五年雲南平改威楚開南等路宣撫司為楚雄府遂命¶
守仁知府事招集流移均徭役建學校境内大治二十八年¶
計入朝郡人垂涕送之拜太僕卿首請立牧馬草場於江北¶
滁州諸處所轄十四監九十八羣馬大蕃息馬政之修自守仁¶
<pb:KR2a0038_WYG_160-12b>¶
始久之致仕永樂初入朝遇疾卒¶
¶
　　薛祥字彦祥無為人従俞通海来歸渡江為水寨管軍鎮撫數¶
従征有功洪武元年轉漕河南夜半抵蔡河賊驟至祥不為動¶
好語諭散之帝聞大喜以方用兵供億艱特授京畿都轉運使分¶
司淮安濬河築堤自揚逹濟數百里徭役均平民無怨言有勞者¶
立奏授以官元都下官民南遷道經淮安祥多方存恤山陽海¶
州民亂駙馬都尉黄琛捕治詿誤甚衆祥㑹鞫無驗者悉¶
原之治淮八年民相勸為善及考滿還京皆焚香祝其再来或肖¶
<pb:KR2a0038_WYG_160-13a>¶
像祀之八年授工部尚書時造鳳陽宫殿帝坐殿中若¶
有人持兵闘殿脊者太師李善長奏諸工匠用厭鎮法¶
帝将盡殺之祥為分别交替不在工者並鐡石匠皆不¶
預活者千數營謹身殿有司列中匠為上匠帝怒其罔¶
命棄市祥在側争曰奏對不實竟殺人恐非法得㫖用¶
腐刑祥復徐奏曰腐廢人矣莫若杖而使工帝可之明¶
年改天下行省為承宣布政司以北平重地特授祥三¶
年治行稱第一為胡惟庸所惡坐營建擾民謫知嘉興¶
<pb:KR2a0038_WYG_160-13b>¶
府惟庸誅復召為工部尚書帝曰䜛臣害汝何不言對¶
曰臣不知也明年坐累杖死天下哀之子四人謫瓊州¶
遂為瓊山人孫逺正統七年進士景泰時官戶部郎中¶
天順元年擢本部右侍郎改工部奉詔塞開封决河還¶
仍改户部成化初督兩廣軍餉位至南京兵部尚書以¶
忤汪直免官其繼祥為工部尚書有名者有秦逵等逵¶
字文用宣城人洪武十八年進士厯事都察院奉檄清¶
理囚徒寛嚴得宜帝嘉其能擢工部侍郎時營繕事繁¶
<pb:KR2a0038_WYG_160-14a>¶
部中缺尚書凡興作事皆逵領之初議籍四方工匠驗¶
其丁力定三年為班更番赴京三月交代名曰輪班匠¶
未及行至是逵議量地逺近為班次置籍為勘合付之¶
至期齎至部免其家徭役著為令常念逵勤勩詔有司¶
復其家二十二年進尚書明年改兵部未㡬復改工部¶
帝以學校為國儲材而士子巾服無異胥吏宜更易之¶
命逵製式以進凡三易其製始定賜監生藍衫縧各一¶
以為天下先明代士子衣冠盖創自逵云有趙翥者永¶
<pb:KR2a0038_WYG_160-14b>¶
寜人有志節以學行聞由訓導舉賢良擢贊善大夫拜¶
工部尚書奏定天下嵗造軍噐之數及議定藩王宫城¶
制度趙俊者不知何許人自工部侍郎進尚書帝以國¶
子監所藏書板嵗久殘剥命諸儒考補工部督匠修治¶
俊奉詔監理古籍始備洪武十二年翥改署刑部尋致¶
仕去俊十七年免而逵於二十五年九月坐事自殺¶
唐鐸字振之虹人太祖初起兵即侍左右守濠州從定¶
江州授西安縣丞召為中書省管勾洪武元年湯和克¶
<pb:KR2a0038_WYG_160-15a>¶
延平以鐸知府事拊輯新附士民安之居三年入為殿¶
中侍御史復出知紹興府六年十二月召拜刑部尚書¶
明年改太常卿丁母憂特給半俸十四年服闋起兵部¶
尚書明年初置諌院以為諌議大夫帝嘗與侍臣論厯¶
代興廢曰使朕子孫如成康輔弼如周召則可祈天永¶
命鐸因進曰豫敎元良選左右為輔導宗社萬年福也¶
帝又謂鐸曰人有公私故言有邪正正言務規諌邪言¶
務謗䛕鐸曰謗近忠䛕近愛不為所眩則䜛佞自逺未¶
<pb:KR2a0038_WYG_160-15b>¶
㡬左遷監察御史請選賢能京官徧厯郡縣訪求賢才¶
體察官吏選厯練老成望隆名重者居布政按察之職¶
帝從之既復擢為右副都御史厯刑兵二部尚書二十¶
二年置詹事院命吏部曰輔導太子必擇端重之士三¶
代保傳禮甚尊嚴兵部尚書鐸謹厚有徳量以為詹事¶
食尚書俸如故以鐸嘗請豫敎故也其年致仕二十六¶
年起太子賓客進太子少保二十八年龍州土官趙宗¶
夀以奏鄭國公常茂死事不實被召又不至帝怒命楊¶
<pb:KR2a0038_WYG_160-16a>¶
文統大軍往討而命鐸招諭鐸至亷得茂實病死宗夀¶
亦伏罪来朝乃詔文移兵征奉議諸州叛蠻即以鐸参¶
議軍事逾月諸蠻平鐸相度形勢請設奉議衛及向武¶
河池懷集武仙賀縣諸處守禦千户所鎮以官軍皆報¶
可鐸為人長者性慎宻不妄取予帝以故舊遇之嘗曰¶
鐸自友及臣至今三十餘年其與人交不至變色絶亦¶
不出惡聲又曰都御史詹徽剛斷嫉惡胥吏不得肆其¶
貪謗訕滿朝唐鐸重厚又謂懦而無為人心不古有若¶
<pb:KR2a0038_WYG_160-16b>¶
是耶後徽卒坐罪誅死而鐸恩遇不替二十年七月卒¶
於京師年六十九賻贈甚厚命有司䕶其喪歸葬沈溍¶
字尚賢錢塘人與鐸同官兵部以明敏稱帝嘗以勛臣¶
子弟多骫法撰大誥二十二篇諭天下武臣皆令誦習¶
使知儆愓已又以諭戒入條頒示將士時溍以試兵部¶
侍郎掌部事一切訓飭事宜皆承㫖行之尋進尚書廣¶
西都司建譙樓青州衛造軍器皆擅科民財溍請凡都¶
司衛所營作必都督府奏准官給物料毋擅役民違者¶
<pb:KR2a0038_WYG_160-17a>¶
治罪仍禁武臣預民事時干戈甫息武臣暴横數扞文¶
法至是始戢溍力也帝嘗諭致治之要在進賢退不肖¶
溍因言君子常少小人常多在上風厲之耳賢者舉而¶
不仁者逺矣帝善其言二十三年以溍與工部尚書奏¶
逵換官賜誥奨諭尋復舊任後以事免明初衛所世籍¶
及軍卒勾補之法皆溍所定然名目瑣細簿籍煩多吏¶
易為奸終明之世頗為民患而軍衛亦日益耗減語詳¶
兵志潮州生陳質父在戍籍父没質被勾補請歸卒業¶
<pb:KR2a0038_WYG_160-17b>¶
帝命除其籍溍以缺軍伍持不可帝曰國家得一卒易¶
得一士難遂除之然此皆特恩云¶
¶
　　開濟字来學洛陽人元末為察罕特穆爾掌書記洪武¶
初以明經舉授河南府訓導入為國子助敎以疾罷歸¶
十五年七月御史大夫安然薦濟有吏治才召試刑部¶
尚書踰年實授濟以綜覈為己任請天下諸司設文簿¶
日書所行事課得失又各部勘合文移立程限定功罪¶
又言軍民以細故犯罪者宜即决遣數月間滯牘一清¶
<pb:KR2a0038_WYG_160-18a>¶
帝大以為能㑹都御史趙仁言曩者以賢良方正孝弟¶
力田諸科所取士列置郡縣多不舉職宜覈其去留濟¶
條議以經明行修為一科工習文詞為一科通曉書義¶
為一科人品俊秀為一科練達治理為一科言有條理¶
為一科六科備者為上三科以上為中不及三科者為¶
下従之濟敏慧有才辯凡國家經制田賦獄訟工役河¶
渠事衆莫能裁定濟一算畫即有條理品式可為世守¶
以故帝甚信任數備顧問兼預他部事人以是忌之謗¶
<pb:KR2a0038_WYG_160-18b>¶
議滋起然濟亦深刻好以法中傷人嘗奉命定詐偽律¶
濟議法巧密帝曰張宻網以羅民可乎又設籍曰寅戌¶
之書以程僚屬出入帝切責曰古人以卯酉為常今使¶
趨事者朝寅暮戌奉父母會妻子㡬何時耶又為榜戒¶
其僚屬請掲文華殿帝曰告誡僚屬之言欲張殿廷豈¶
人臣禮濟慚謝尋令郎中仇衍脱囚死為獄官所發濟¶
與侍郎王希哲主事王叔徴執獄官斃之其年十二月¶
御史陶垕仲等發其事且言濟奏事時置奏劄懐中或¶
<pb:KR2a0038_WYG_160-19a>¶
隠而不言覘伺上意務為兩端奸狡莫測役甥女為婢¶
妺早寡逐其姑而略其家財帝怒下濟獄併希哲衍等¶
皆棄市¶
¶
　　贊曰六部之制仿於周官所以佐王理邦國熙庶績任¶
至重也明興建官分職立法秩然又三途用人求賢彌¶
廣若陳修滕毅之典銓法楊思義范敏之治賦役周楨¶
之定律令單安仁之領將作以至沈溍開濟輩之所經¶
畫皆委曲詳備細大不遺考其規模固一代政治之權¶
<pb:KR2a0038_WYG_160-19b>¶
輿者歟¶
¶
¶
¶
¶
¶
¶
　　明史卷一百三十八¶
¶

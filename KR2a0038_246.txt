# -*- mode: mandoku-view -*-
#+TITLE: 明史
#+DATE: 2019-03-29 20:49:16.728194
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 246
<pb:KR2a0038_WYG_246-1a>¶
　　欽定四庫全書¶
¶
　　明史卷一百八十一考證¶
¶
　　邱濬傳成化元年兩廣用兵濬奏記大學士李賢指陳¶
形勢纚纚數千言賢善其計　(臣)黄夀齡按焦竑獻¶
徵録雷禮列卿記並云天順七年兩廣用兵經年不¶
决濬條列事宜李賢代上之英宗嘉歎付所司舉行¶
考征徭之役始於天順五年命顔彪為將軍迄於成¶
化元年韓雍破大藤峽濬之奏記係英宗時事或成¶
<pb:KR2a0038_WYG_246-1b>¶
化初又宣布之也謹附識¶
¶
　　邱濬傳春秋二百四十年書彗孛者三地震者五飛禽¶
者二　(臣)黄夀齡按春秋飛禽之異惟六鷁退飛及¶
鸜鵒求巢二事耳傳云飛禽者三誤考之列卿記獻¶
徵録諸書皆作二謹據改¶
¶
　　李東陽傳𢎞治四年憲宗實録成　(臣)黄夀齡按明季¶
宗實録𢎞治四年八月憲宗實録成又按明楊一清¶
所作東陽墓誌云辛亥實録成遷太常少卿查辛亥¶
<pb:KR2a0038_WYG_246-2a>¶
實𢎞治四年傳作五年係誤刻觀下文又稱五年可¶
見謹改¶
¶
　　李東陽傳五年春久旱下詔卹刑東陽等因上詔書所¶
未及者數條帝悉從之而法司畏瑾減死者止二人¶
(臣)黄夀齡按明實録正徳五年三月下詔恤刑釋¶
¶
　　强盗私鹽之運坐及逃軍自首者限三月内免罪於¶
是李東陽等上疏因逃軍而推及王府之逃校因强¶
盗而推及假銀偽印之縁坐俱批答允行至四月命¶
<pb:KR2a0038_WYG_246-2b>¶
三法司等㑹審僅减死二人盖維時寃獄衆多皆瑾¶
所羅織故法司畏而不敢釋也傳未詳叙謹附考¶
¶
¶
¶
¶
¶
　　明史卷一百八十一考證¶
¶

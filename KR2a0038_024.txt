# -*- mode: mandoku-view -*-
#+TITLE: 明史
#+DATE: 2019-03-29 20:49:13.414639
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 24
<pb:KR2a0038_WYG_024-1a>¶
　　欽定四庫全書¶
¶
　　明史卷二十四¶
¶
　　大學士張廷玉等奉　敕修¶
¶
　　本紀第二十四¶
¶
　　莊烈帝二¶
¶
　　十一年春正月丁丑洪承疇敗賊於梓潼賊還走陜西¶
丁亥裁南京冗官二月甲辰改河南巡按御史張任學¶
為總兵官三月戊寅賀逢聖致仕是月李自成自洮州¶
<pb:KR2a0038_WYG_024-1b>¶
出番地總兵官曺變蛟追破之復入塞走西和禮縣夏¶
四月辛丑張獻忠偽降於糓城熊文燦受之戊申張至¶
發致仕己酉熒惑逆行諭廷臣修省五月癸亥朔䇿試¶
考選官於中左門六月癸巳安民厰災壊城垣傷萬餘¶
人壬寅孔貞運致仕乙卯以兵部尚書楊嗣昌户部尚¶
書程國祥禮部侍郎方逢年工部侍郎蔡國用俱為禮¶
部尚書大理少卿范復粹為禮部侍郎並兼東閣大學¶
士預機務嗣昌仍掌兵部是月兩畿山東河南大旱蝗¶
<pb:KR2a0038_WYG_024-2a>¶
秋七月乙丑少詹事黄道周以論楊嗣昌奪情謫按察¶
司照磨八月戊戌以災異屢見齋居永夀宫諭廷臣修¶
省癸丑傅冠致仕戊午停刑流賊羅汝才等自陜州犯¶
襄陽九月陜西山西旱饑辛巳¶
¶
　　大清兵入牆子嶺總督薊遼兵部侍郎呉阿衡死之癸¶
未京師戒嚴冬十月癸巳盧象昇入援召對於武英殿¶
甲午括馬命盧象昇及總監髙起潛分督援軍是月洪¶
承疇曺變蛟大破賊於潼闗南原李自成以數騎遁十¶
<pb:KR2a0038_WYG_024-2b>¶
一月戊辰¶
¶
　　大清兵克髙陽致仕大學士孫承宗死之戊子削盧象¶
昇尚書銜戴罪立功劉宇亮自請視師許之是月羅汝¶
才降十二月庚子方逢年罷盧象昇兵敗於鉅鹿死之¶
戊申以孫傅庭為兵部侍郎督援軍徴洪承疇入衛是¶
年吐魯番琉球入貢¶
¶
　　十二年春正月己未朔以時事多艱却廷臣賀庚申¶
大清兵入濟南徳王由樞被執布政使張秉文等死之¶
<pb:KR2a0038_WYG_024-3a>¶
戊辰劉宇亮孫傅庭㑹師十八萬於晉州不敢進丁丑¶
改洪承疇總督薊遼孫傅庭總督保定山東河北二月¶
乙未劉宇亮罷¶
¶
　　大清兵北歸三月丙寅出青山口凡深入二千里閱五¶
月下畿内山東七十餘城丙子加上孝純皇太后諡詺¶
天下夏四月戊申程國祥致仕是月左良玉敗賊於鎮¶
平闗又撃降賊首李萬慶五月甲子以禮部侍郎姚明¶
恭張四知兵部侍郎魏照乘並為禮部尚書兼東閣大¶
<pb:KR2a0038_WYG_024-3b>¶
學士預機務乙丑張獻忠叛於榖城羅汝才等起應之¶
陷房縣乙亥削孫傅庭籍尋逮下獄六月畿内山東河¶
南山西旱蝗己酉抽練各鎮精兵復加徵練餉秋七月¶
壬申左良玉討張獻忠敗績於羅猴山總兵官羅岱被¶
執死之熊文燦削籍尋逮下獄八月癸巳詔誅封疆失¶
事巡撫都御史顔繼祖總兵官倪寵祖寛内臣鄧希詔¶
孫茂林等三十三人俱棄市己亥免唐縣等四十州縣¶
去年田租之半壬子命大學士楊嗣昌督師討賊總督¶
<pb:KR2a0038_WYG_024-4a>¶
以下並聽節制冬十月甲申朔楊嗣昌誓師襄陽甲午¶
以左良玉為平賊將軍丙申欽定保民四事全書成頒¶
布天下十一月辛巳祀天於南郊十二月羅汝才犯四¶
川丙午下兵部尚書傅宗龍於獄是年琉球入貢¶
十三年春閏正月乙酉振真定饑戊子振京師饑民癸¶
卯振山東饑二月壬子朔祀日於東郊丙辰總督陜西¶
三邊侍郎鄭崇儉㑹左良玉軍大破張獻忠於太平縣¶
之瑪瑙山獻忠走歸州戊寅以久旱求直言三月甲申¶
<pb:KR2a0038_WYG_024-4b>¶
禱雨丙戌大風霾詔清刑獄戊子罷各鎮内臣丙申賜¶
魏藻徳等進士及第出身有差戊戌振畿内饑丁未免¶
河北三府逋賦夏四月戊午逮江西巡撫僉都御史解¶
學龍及所舉黄道周己卯以吏部尚書謝陞為禮部尚¶
書禮部侍郎陳演以原官並兼東閣大學士預機務五¶
月羅汝才犯夔州石砫女官秦良玉連戰却之甲申祀¶
地於北郊庚戌姚明恭致仕六月辛亥朔總兵官賀人¶
龍等分道逐賊敗之羅汝才走大寜庚午蔡國用卒辛¶
<pb:KR2a0038_WYG_024-5a>¶
未薛國觀罷七月庚辰朔畿内捕蝗己丑𤼵帑振被蝗¶
州縣辛卯左良玉及京營總兵官栁應元等大破羅汝¶
才於興山汝才走巫山與張獻忠合八月甲戌振江北¶
饑九月陜西官軍圍李自成於巴西魚腹山中自成走¶
免癸巳張獻忠陷大昌總兵官張令戰死尋陷劍州綿¶
州冬十月癸丑熊文燦棄市十一月楊嗣昌進軍重慶¶
丁亥祀天於南郊戊子南京地震十二月丁未朔嚴軍¶
機抄傳之禁辛亥張獻忠陷瀘州乙卯逮薛國觀是月¶
<pb:KR2a0038_WYG_024-5b>¶
李自成自湖廣走河南饑民附之連陷宜陽永寧殺萬¶
安王采鑋陷偃師勢大熾是年兩畿山東河南山陜旱¶
蝗人相食¶
¶
　　十四年春正月辛巳祈榖於南郊己丑楊嗣昌遣總兵¶
官猛如虎追張獻忠及於開縣之黄陵城敗績參將劉¶
士傑等戰死賊遂東下丙申李自成陷河南福王常洵¶
遇害前兵部尚書吕維祺等死之二月己酉詔以時事¶
多艱災異疊見痛自刻責停今嵗行刑諸犯俱減等論¶
<pb:KR2a0038_WYG_024-6a>¶
庚戌張獻忠陷襄陽襄王翊銘貴陽王常法並遇害副¶
使張克儉等死之戊午李自成攻開封周王恭枵巡按¶
御史髙名衡拒却之乙丑張獻忠陷光州己巳召閣臣¶
九卿科道於乾清宫左室命駙馬都尉冉興讓等齎帑¶
金振恤河南被難宗室三月丙子朔楊嗣昌自四川還¶
至荆州自殺乙酉禱雨丙申洪承疇㑹八鎮兵於寧逺¶
丁酉以蜀冦再熾逮鄭崇儉下獄尋棄市夏四月壬子¶
大清兵攻錦州祖大夀拒守己未以總督三邊侍郎丁¶
<pb:KR2a0038_WYG_024-6b>¶
啟睿為兵部尚書督師討賊五月庚辰范復粹致仕釋¶
傅宗龍於獄命為兵部侍郎總督陜西三邊軍務討李¶
自成戊子祀地於北郊六月兩畿山東河南浙江湖廣¶
旱蝗山東冦起秋七月己卯李自成攻鄧州楊文岳及¶
總兵官虎大威撃敗之壬寅洪承疇援錦州駐師松山¶
是月臨清運河涸京師大疫八月乙巳援兵戰於松山¶
陽和總兵官楊國柱敗沒辛亥賜薛國觀死辛酉重建¶
太學成釋奠於先師孔子甲子總兵官呉三桂王樸自¶
<pb:KR2a0038_WYG_024-7a>¶
松山遁諸軍夜潰是月左良玉大敗張獻忠於信陽九¶
月丁丑傅宗龍帥師次新蔡與總督保定侍郎楊文岳¶
軍㑹己卯遇賊賀人龍師潰宗龍被圍文岳走陳州甲¶
申周延儒賀逢聖復入閣辛卯封皇子慈炯為定王壬¶
辰𫝊宗龍潰圍出趨項城被執死之賊屠項城及商水¶
扶溝戊戌李自成羅汝才陷葉縣守將劉國能死之是¶
月官軍破張獻忠於英山之望雲寨冬十月癸卯朔日¶
有食之十一月丙子李自成陷南陽唐王聿鏌遇害總¶
<pb:KR2a0038_WYG_024-7b>¶
兵官猛如虎等死之十二月李自成連陷鄧州等十餘¶
城甲子戍解學龍黄道周李自成羅汝才合攻開封周¶
王恭枵巡撫都御史髙名衡拒守¶
¶
　　十五年春正月癸未起孫傅庭為兵部侍郎督京軍救¶
開封乙酉楊文岳援開封賊解去南陷西華戊子免天¶
下十二年以前逋賦是月山東賊陷張秋東平官軍討¶
平之二月戊申振山東就撫亂民癸丑總督陜西都御¶
史汪喬年次襄城遇賊賀人龍等奔入闗喬年被圍丁¶
<pb:KR2a0038_WYG_024-8a>¶
巳城陷被執死之戊午¶
¶
　　大清兵克松山洪承疇降巡撫都御史邱民仰總兵官¶
曺變蛟王廷臣副總兵江翥饒勲等死之是月命孫傅¶
庭總督三邊軍務三月李自成陷陳州丁丑魏照乘致¶
仕己卯祖大夀以錦州降於¶
¶
　　大清辛卯李自成陷雎州太康寧陵考城壬辰封皇子¶
慈炤為永王丙辰李自成陷歸徳是春江北賊陷含山¶
和州南京戒嚴夏四月癸亥李自成復圍開封乙丑削¶
<pb:KR2a0038_WYG_024-8b>¶
謝陞籍五月己巳孫傅庭入闗誅賀人龍甲戌張獻忠¶
陷廬州起馬士英總督廬鳯軍務丁亥王樸棄市六月¶
戊申賀逢聖致仕癸丑張四知致仕甲寅詔天下停刑¶
三年己未以詹事蔣徳璟黄景昉戎政侍郎呉甡並為¶
禮部尚書兼東閣大學士預機務庚申詔孫傅庭出闗¶
兵部侍郎侯恂督左良玉軍援開封壬戌以㑹推閣臣¶
下吏部尚書李日宣六人於獄謫戍有差甲戌祀地於¶
北郊是月築壇親祭死事文武大臣山西總兵官許定¶
<pb:KR2a0038_WYG_024-9a>¶
國援開封兵潰於沁水寧武兵潰於覃懐秋七月己巳¶
左良玉及虎大威楊徳政方國安四鎮兵潰於朱仙鎮¶
八月庚戌安慶兵變殺都指揮徐良憲官軍討定之乙¶
丑釋黄道周於戍所復其官丁卯兵部尚書陳新甲下¶
獄尋棄市九月壬戌賊決河灌開封癸未城圯士民溺¶
死者數十萬人己丑孫傅庭帥師赴河南辛卯鳯陽總¶
兵官黄得功劉良佐大敗張獻忠於潛山冬十月辛酉¶
孫傅庭敗績於郟縣走入闗十一月丁卯援汴總兵官¶
<pb:KR2a0038_WYG_024-9b>¶
劉超據永城反庚午發帑振開封被難宗室兵民壬申¶
大清兵分部入寨京師戒嚴命勲臣分守九門太監王¶
承恩督察城守詔舉堪督師大將者戊寅徵諸鎮入援¶
庚辰¶
¶
　　大清兵克薊州丁癸薊鎮總督趙光抃提調援兵戊子¶
張獻忠陷無為己丑遼東督師侍郎范志完入援十月¶
癸卯下詔罪已求直言壬寅¶
¶
　　大清兵南下畿南郡邑多不守丁巳起廢將是月李自¶
<pb:KR2a0038_WYG_024-10a>¶
成陷汝寧前總督侍郎楊文岳僉事王世琮不屈死十¶
二月¶
¶
　　大清兵趨漕濮山東州縣相繼下魯王以派自殺己巳¶
李自成陷襄陽據之左良玉奔承天尋走武昌賊分兵¶
下徳安彛陵荆門遂陷荆州癸巳焚獻陵¶
¶
　　十六年春正月丁酉李自成陷承天巡撫都御史宋一¶
鶴留守沈夀崇等死之庚申張獻忠陷蘄州二月乙丑¶
朔日有食之己巳范志完趙光抃㑹師於平原不敢進¶
<pb:KR2a0038_WYG_024-10b>¶
三月庚子李自成殺羅汝才併其衆壬寅命大學士呉¶
甡督師討賊丁未賊陷武岡殺岷王企&KR0008;張獻忠陷黄¶
州夏四月丁卯周延儒自請督師許之辛卯¶
¶
　　大清兵北歸戰於螺山總兵官張登科和應薦敗沒八¶
鎮兵皆潰是月劉超平五月癸巳朔張獻忠陷漢陽壬¶
寅周延儒還京師丙午以修撰魏藻徳為少詹事兼東¶
閣大學士預機務戊申呉甡罷丁巳周延儒罷壬戌張¶
獻忠陷武昌沈楚王華奎於江在籍大學士賀逢聖等¶
<pb:KR2a0038_WYG_024-11a>¶
死之六月癸亥詔免直省殘破州縣三餉及一切常賦¶
二年己卯逮范志完下獄丙戌雷震奉先殿獸吻勅修¶
省秋七月丁酉親鞫范志完於中左門乙卯親鞫前文¶
選郎中呉昌時於中左門徵周延儒聽勘己未戒廷臣¶
私謁閣臣京師自二月至於是月大疫詔釋輕犯發帑¶
療治瘞五城暴骸八月壬戌朔左良玉復武昌漢陽丙¶
寅張獻忠陷岳州丙戌陷長沙庚寅陷衡州九月丙申¶
張獻忠陷寶慶己亥黄景昉致仕辛丑孫傅庭復寳豐¶
<pb:KR2a0038_WYG_024-11b>¶
進次郟縣李自成迎戰撃敗之庚戌張獻忠陷永州巡¶
按御史劉熙祚死之辛亥賜楊廷鑑等進士及第出身¶
有差壬子孫傅庭兵以乏食引退賊追及之南陽還戰¶
大敗傅庭以餘衆退保潼闗是月鳯陽地屢震冬十月¶
辛酉朔享太廟丙寅李自成陷潼闗督師尚書孫傅庭¶
死之賊連陷華州渭南臨潼命有司以贖鍰充餉戊辰¶
李自成屠商州庚午張獻忠陷常徳壬申李自成陷西¶
安秦王存樞降巡撫都御史馮師孔按察使黄炯等死¶
<pb:KR2a0038_WYG_024-12a>¶
之丁丑張獻忠陷吉安十一月甲午李自成陷延安尋¶
屠鳯翔壬寅祀天於南郊辛亥以吏部侍郎李建泰副¶
都御史方岳貢並兼東閣大學士預機務癸丑范志完¶
趙光抃棄市戍呉甡於金齒丁巳李自成陷榆林兵備¶
副使都任在籍總兵官尤世威等死之寧夏慶陽相繼¶
陷韓王亶塉被執十二月壬戌張獻忠陷建昌乙丑周¶
延儒有罪賜死丁卯張獻忠陷撫州辛巳賊渡河陷平¶
陽山西州縣相繼潰降甲申賊陷甘州巡撫都御史林¶
<pb:KR2a0038_WYG_024-12b>¶
日瑞總兵官馬爌等死之三邊皆没丙戌左良玉復長¶
沙是年暹羅琉球哈密入貢¶
¶
　　十七年春正月庚寅朔大風霾鳯陽地震庚子李建泰¶
自請措餉治兵討賊許之乙卯幸正陽門樓餞李建泰¶
出師南京地震丙辰以工部尚書范景文禮部侍郎邱¶
瑜並兼東閣大學士預機務是月張獻忠入四川二月¶
辛酉李自成陷汾州别賊陷懐慶丙寅陷太原執晉王¶
求桂巡撫都御史蔡懋徳等死之壬申下詔罪己癸酉¶
<pb:KR2a0038_WYG_024-13a>¶
潞安陷乙亥議京師城守李自成攻代州總兵官周遇¶
吉力戰食盡退守寧武闗丁丑賊别將陷固闗犯畿南¶
己卯遣内臣髙起潛杜勲等十人監視諸邊及近畿要¶
害壬午賊分兵趨真定檄總督徐標降標斬其使知府¶
邱茂華殺標以城降甲申賊至彰徳趙王常㳛降丁亥¶
詔天下勤王命廷臣上戰守事宜左都御史李邦華右¶
庶子李明睿請南遷及太子撫軍江南皆不許戊子陳¶
演罷李自成陷寧武周遇吉力戰死之三月庚寅朔賊¶
<pb:KR2a0038_WYG_024-13b>¶
至大同總兵官姜壤降賊代王傳㸄遇害巡撫都御史¶
衛景瑗被執自縊死辛卯李建泰疏請南遷壬辰召廷¶
臣於平䑓示建泰疏曰國君死社稷朕將焉往李邦華¶
等復請太子撫軍南京不聽蔣徳璟罷癸巳封總兵官¶
呉三桂左良玉唐通黄得功俱為伯甲午徴諸鎮兵入¶
援乙未總兵官唐通入衛命偕内臣杜之秩守居庸闗¶
戊戌命太監王承恩提督城守己亥李自成至宣府監¶
視太監杜勲降巡撫都御史朱之馮等死之癸卯唐通¶
<pb:KR2a0038_WYG_024-14a>¶
杜之秩降於自成賊遂入闗甲辰陷昌平乙巳賊犯京¶
師京營兵潰丙午日晡外城陷是夕皇后周氏崩丁未¶
昧爽内城陷帝崩於萬嵗山王承恩從死御書衣襟曰¶
朕涼徳藐躬上干天咎然皆諸臣誤朕朕死無面目見¶
祖宗自去冠冕以髮覆面任賊分裂無傷百姓一人自¶
大學士范景文而下死者數十人丙辰賊遷帝后梓宫¶
於昌平昌平人啟田貴妃墓以葬明亡是年夏四月我¶
大清兵破賊於山海闗五月入京師以帝禮改葬令臣¶
<pb:KR2a0038_WYG_024-14b>¶
民為服喪三日謚曰莊烈愍皇帝陵曰思陵¶
¶
　　贊曰帝承神禧之後毅然有為即位之初沈機獨斷刈¶
除奸逆天下想望治平惜乎大勢已傾積習難挽在廷¶
則門戸糾紛疆場則將驕卒惰兵荒四告流冦蔓延遂¶
至潰爛而莫可救可謂不幸也已然在位十有七年不¶
邇聲色憂勤惕勵殫心治理臨朝浩歎慨然思得非常¶
之材而用匪其人益以僨事乃復信任宦官布列要地¶
舉措失當制置乖方祚訖運移身罹禍變豈非氣數使¶
<pb:KR2a0038_WYG_024-15a>¶
然哉迨至大命有歸妖氛盡掃而帝得加諡建陵典禮¶
優厚是則¶
¶
　　聖朝盛徳度越千古亦可以知帝之䝉難而不辱其身為¶
亡國之義烈矣¶
¶
¶
¶
¶
<pb:KR2a0038_WYG_024-15b>¶
¶
¶
¶
¶
¶
¶
¶
　　明史卷二十四¶
¶

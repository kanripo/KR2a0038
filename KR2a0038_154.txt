# -*- mode: mandoku-view -*-
#+TITLE: 明史
#+DATE: 2019-03-29 20:49:08.705330
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 154
<pb:KR2a0038_WYG_154-1a>¶
　　欽定四庫全書¶
¶
　　明史卷一百三十五¶
¶
　　大學士張廷玉等奉　敕修¶
¶
　　列傳第二十二¶
¶
　　陳　遇(秦從龍)　　　　葉　兑¶
¶
　　范　常(潘庭堅)　　　　宋思顔(夏　煜)¶
¶
　　郭景祥(李夢庚　王　濓毛　騏)楊元杲(阮𢎞道汪　河)¶
¶
　　孔克仁¶
¶
<pb:KR2a0038_WYG_154-1b>¶
　　陳遇字中行先世曹人高祖義甫宋翰林學士徙居建¶
康子孫因家焉遇天資沉粹篤學博覧精象數之學元¶
末為温州教授己而棄官歸隐學者稱為静誠先生太¶
祖渡江以秦從龍薦𤼵書聘之引伊吕諸葛為喻遇至¶
與語大悦遂留參密議日見親信太祖為吴王授供奉¶
司丞辭即皇帝位三授翰林學士皆辭乃賜肩輿一乗¶
衛士十人䕶出入以示榮寵洪武三年奉命至浙江亷¶
察民隐還賜金帛除中書左丞又辭明年召對華盖殿¶
<pb:KR2a0038_WYG_154-2a>¶
賜坐命草平西詔授禮部侍郎兼𢎞文館大學士復辭¶
西域進良馬遇引漢故事以諫除太常少卿固辭强之¶
不可最後除禮部尚書又固辭帝沉吟良久從之自是¶
不復强以官帝嘗從容言欲官其子遇曰臣三子皆幼¶
學未成請俟異日帝亦弗强也遇自開基之始即侍帷¶
幄帝嘗問保國安民至計遇對以不嗜殺人薄斂任賢¶
復先王禮樂為首務廷臣或有過被譴責遇力為觧多¶
得全釋其計畫多秘不傳而寵禮之隆勲戚大臣無與¶
<pb:KR2a0038_WYG_154-2b>¶
比者數臨幸其第語必稱先生或呼為君子命爵輒辭¶
終成其高十七年卒賜𦵏鍾山子恭舉人累官工部尚¶
書有能聲遇弟逺字中復嘗随遇侍帝永樂初為翰林¶
待詔精繪事逺子孟顒善書秦從龍字元之洛陽人仕¶
元官江南行䑓侍御史兵亂避居鎮江徐達之攻鎮江¶
也太祖謂之曰聞有秦元之者才器老成汝當詢訪致¶
吾欲見意達下鎮江訪得之太祖命從子文正甥李文¶
忠奉金綺造其廬聘焉從龍與妻陳偕來太祖自迎之¶
<pb:KR2a0038_WYG_154-3a>¶
於龍江時太祖居富民家因邀從龍與同處朝夕訪以¶
時事已即元御史䑓為府居從龍西華門外事無大小¶
悉與之謀嘗以筆書漆簡問答甚密左右皆不能知從¶
龍生日太祖與世子厚有贈遺或親至其家燕飲至正¶
二十五年冬從龍子澤死請告歸太祖出郊握手送之¶
尋病卒年七十太祖驚悼明年督軍至鎮江親臨哭之¶
厚䘏其家命有司營𦵏¶
¶
　　葉兌字良仲寕海人以經濟自負尤精天文地理卜筮¶
<pb:KR2a0038_WYG_154-3b>¶
之書元末知天運有歸以布衣獻書太祖列一綱三目¶
言天下大計時太祖已㝎寕越規取張士誠方國珍而¶
察罕兵勢甚盛遣使至金陵招太祖故兌書於三者籌¶
之為詳其略曰愚聞取天下者必有一㝎之規模韓信¶
初見高祖畫楚漢成敗孔明卧草廬與先主論三分形¶
勢者是也今之規模宜北絶李察罕南併張九四撫温¶
台取閩越㝎都建康拓地江廣進則越兩淮以北征退¶
則畫長江而自守夫金陵古稱龍蟠虎踞帝王之都藉¶
<pb:KR2a0038_WYG_154-4a>¶
其兵力資財以攻則克以守則固百察罕能如吾何哉¶
江之所備莫急上流今義師已克江州足蔽全吴况自¶
滁和至廣陵皆吾所有匪直守江兼可守淮矣張氏傾¶
覆可坐而待淮東諸郡亦将來歸北畧中原李氏可併¶
也今聞察罕妄自尊大致書明公如曹&KR0757;之招孫權竊¶
以元運将終人心不屬而察罕欲效操所為事勢不侔¶
宜如魯肅計鼎足江東以觀天下之隙此其大綱也至¶
其目有三張九四之地南包杭紹北跨通泰而以平江¶
<pb:KR2a0038_WYG_154-4b>¶
為巣穴今欲攻之莫若聲言掩取杭紹湖秀而大兵直¶
擣平江城固難以驟技則以消城法困之於城外矢石¶
不到之地别築長圍分命將卒四靣立營屯田固守斷¶
其出入之路分兵略㝎屬邑収其税糧以贍軍中彼坐¶
守空城安得不困平江既下巢穴已傾杭越必歸餘郡¶
觧體此上計也張氏重鎮在紹興紹興懸隔江海所以¶
頻攻而不克者以彼糧道在三江斗門也若一軍攻平¶
江絶其糧道一軍攻杭州絶其援兵紹興必抜所攻在¶
<pb:KR2a0038_WYG_154-5a>¶
蘓杭所取在紹興所謂多方以誤之者也紹興既抜杭¶
城勢孤湖秀風靡然後進攻平江犁其心腹江北餘孽¶
隨而瓦觧此次計也方國珍狼子野心不可馴狎往年¶
大兵取婺州彼即奉書納欵後遣夏煜陳顯道招諭彼¶
復狐疑不從乃遣使從海道報元謂江東委之納欵誘¶
令張㫤持詔而來且遣韓叔義為説客欲説明公奉詔¶
彼既降我而反欲招我降元其反復狡獪如是宜興師¶
問罪然彼以水為命一聞兵至挈家航海中原步騎無¶
<pb:KR2a0038_WYG_154-5b>¶
如之何夫上兵攻心彼言杭越一平即當納土不過欲¶
欵我師耳攻之之術宜限以日期責其歸順彼自方國¶
璋之没自知兵不可用又叔義還稱義師之盛氣已先¶
挫今因陳顯道以自通正可脇之而從也事宜速不宜¶
緩宣諭之後更置官吏拘集舟艦潛収其兵權以消未¶
然之變三郡可不勞而㝎福建本浙江一道兵脆城陋¶
兩浙既平必圖歸附下之一辯士力耳如復稽遲則大¶
兵自温處入竒兵自海道入福州必不支福州下旁郡¶
<pb:KR2a0038_WYG_154-6a>¶
迎刃觧矣威聲已震然後進取兩廣猶反掌也太祖竒¶
其言欲留用之力辭去賜銀幣襲衣後數嵗削平天下¶
規模次第畧如兑言¶
¶
　　范常字子權滁人太祖軍滁杕䇿謁軍門太祖夙知其¶
名與語意合留置幕下有疑輒問常悉以實對諸将克¶
和州兵不戢常言於太祖曰得一城而使人肝腦塗地¶
何以成大事太祖乃切責諸将搜軍中所掠婦女還其¶
家民大悦太祖以四方割據戰争無虗日命常為文禱¶
<pb:KR2a0038_WYG_154-6b>¶
於上帝其辭曰今天下紛紜生民塗炭不有所主物類¶
盡矣倘元祚未終則羣䧺當早伏其辜某亦在羣雄中¶
請自某始若已厭元徳有天命者宜歸之無使斯民久¶
陒危苦存亡之機見於三月太祖嘉其能達己意命典¶
文牘授元帥府都事取太平命為知府諭之曰太平吾¶
股肱郡其民數困于兵當令得所常以簡易為治興學¶
恤民官廩有榖數千石請給民乏種者秋稔輸官公私¶
皆足居三年民親愛之召入為侍儀洪武元年擢翰林¶
<pb:KR2a0038_WYG_154-7a>¶
直學士兼太常司帝鋭意稽古禮文羣臣集議間有異¶
同常能参合衆言委曲當上意尋以病免歸嵗餘手詔¶
徴詣闕仍故官帝宴聞輒命儒臣列坐賦詩為樂常每¶
先成語多率帝笑曰老范詩質樸殊似其為人也遷起¶
居注常有足疾數在告賜以安車尋乞歸帝賦詩四章¶
送之賜宅於太平子祖厯官雲南左參政有修潔稱潘¶
庭堅字叔聞當塗人元末為富陽教諭謝去太祖駐太¶
平以陶安荐徵庭堅為帥府教授慎密謙約為太祖所¶
<pb:KR2a0038_WYG_154-7b>¶
稱下集慶擢中書省博士婺州下改為寕越府以庭堅¶
同知府事時上㳺諸郡次第平㝎擇儒臣撫綏之先後¶
用陶安汪廣洋於江西而庭堅與王愷守浙東太祖為¶
吴王設翰林院與安同召為學士而庭堅已老遂告歸¶
洪武四年復召至主㑹試子黼字章甫有文名官至江¶
西按察使㑹修律令留為議律官書成卒黼謹飭類父¶
而文采清雅過之父子皆以鄉校顯時以為榮¶
¶
　　宋思顔不知何許人太祖克太平以思顔居幕府及㝎¶
<pb:KR2a0038_WYG_154-8a>¶
集慶置江南行中書省太祖縂省事以李善長及思顔¶
為參議同時所設省中官李夢庚郭景祥侯元善楊元¶
杲陶安阮𢎞道孔克仁王愷欒鳳夏煜等數十人而思¶
顔獨與善長並授參議其任較諸人為重已建大都督¶
府以思顔兼參軍事太祖嘗視事東閣天暑汗沾衣左¶
右更以衣進皆數經浣濯者思顔曰主公躬行節儉真¶
可示法子孫惟願終始如一太祖嘉其直賜之幣他日¶
又進曰句容虎為害既捕獲宜除之今豢飬民間何益¶
<pb:KR2a0038_WYG_154-8b>¶
太祖欣然即命殺虎其随事納忠類如此後出為河南¶
道按察僉事坐事死夏煜字允中江寕人有俊才工詩¶
辟為中書省博士婺州平調浙東分省兩使方國珍咸¶
稱㫖太祖征陳友諒儒臣惟劉基與煜侍鄱陽戰勝太¶
祖所與草檄賦詩者煜其一也洪武元年使縂制浙東¶
諸府與高見賢楊憲凌説四人以伺察搏擊為事後俱¶
以不良死¶
¶
　　郭景祥濠人與鳳陽李夢庚皆從渡江典文書佐謀議¶
<pb:KR2a0038_WYG_154-9a>¶
分任行中書省左右司郎中既同調浙東分省尋復同¶
入為大都督府參軍景祥性諒直博涉書史遇事敢言¶
太祖親信之嘗曰景祥文吏而有折衝御侮才能盡忠¶
於我可大任也先是克滁州太平溧陽以城郭不完輒¶
命景祥董治之既而和州守臣言州城久廢命景祥相¶
度即故址城之九旬而工畢太祖以為能授和州縂制¶
景祥益治城隍樓櫓廣屯田練士卒威望肅然和遂為¶
重鎮璽書褒勞仕終浙江行省參政謝再興之守諸全¶
<pb:KR2a0038_WYG_154-9b>¶
也部将私販易吴境太祖怒殺部将召諭再興命夢庚¶
徃諸全縂制軍事再興還鎮忿夢庚出已上遂叛執夢¶
庚降於吴夢庚死之其時參佐行省者又有毛騏王濓¶
濓字習古㝎逺人李善長婦兄也少嗜學事親孝初從¶
汝潁賊太祖克集慶乃渡江來歸善長為言得召見除¶
執法官决獄平允遷中書省員外郎出為浙江按察僉¶
事治行著聞大風晝晦濓應詔言民瘼請緩征太祖納¶
之洪武三年卒帝謂善長曰濓有王佐才今死朕失一¶
<pb:KR2a0038_WYG_154-10a>¶
臂後善長坐事帝歎曰使王濓在必不至是騏字國祥¶
與濓同里太祖自濠引兵趋㝎逺騏扶縣今出降太祖¶
喜留與飲食籌兵事悉當意取滁州擢縂管府經厯典¶
倉廩兼掌晨昏厯稽将帥之失伍者從渡江擢行省郎¶
中是時太祖左右惟善長及騏文書機密皆兩人協賛¶
尋授參議官征婺州命權理中書省事委以心膂俄病¶
卒太祖親為文哭之臨視其𦵏子驤管軍千戸積功擢¶
親軍指揮僉事從㝎中原進指揮使滕州段士雄反驤¶
<pb:KR2a0038_WYG_154-10b>¶
討平之捕倭浙東靳𫉬多擢都督僉事見親任嘗掌錦¶
衣衛事典詔獄後坐胡惟庸黨死¶
¶
　　楊元杲阮𢎞道皆滁人家世皆儒者從渡江同為行省¶
左右司員外郎與陶安等更畨掌行機宜文字元杲以¶
郎中擢理軍儲於金華而𢎞道亦於是嵗以郎中從大¶
都督文正守南昌皆有功二人皆于太祖最故又皆儒¶
雅嗜文學練達政體而元杲知慮尤周密帝嘗曰文臣¶
從渡江掌簿書文字勤勞十餘年無如楊元杲阮𢎞道¶
<pb:KR2a0038_WYG_154-11a>¶
李夢庚侯元善樊景昭者其後元杲厯應天府尹𢎞道¶
厯福建江西行省參政皆卒官元杲子賁博學强記以¶
詞翰知名荐授大名知縣仕至周府紀善元善全椒人¶
厯官參知政事興樊景昭俱無所表見又汪河者舒城¶
人嘗師余闕以文章名從渡江為行中書省掾數陳時¶
務太祖髙其才進大都督府都事使察罕議論稱㫖後¶
奉命偕錢楨至河南報庫庫聘為所留太祖前後七致¶
庫庫書終不報洪武元年大軍下河洛庫庫走㝎西河¶
<pb:KR2a0038_WYG_154-11b>¶
始得歸被拘凡六年帝甚嘉之進吏部侍郎備陳西征¶
方略二年改御史䑓侍御史九年拜晋王左相親御便¶
殿諭遣之居數嵗卒于官¶
¶
　　孔克仁句容人由行省都事進郎中嘗偕宋濓侍太祖¶
太祖每與論天下形勢及前代興亡事陳友諒既滅太¶
祖志圖中原謂克仁曰元運既隳豪傑互争其隙可乗¶
吾欲督兩淮江南諸郡之民及時耕種加以訓練兵農¶
兼資進取退守仍于兩淮間餽運可通之處儲糧以俟¶
<pb:KR2a0038_WYG_154-12a>¶
兵食既足中原可圖卿以為何如克仁對曰積糧訓兵¶
觀隙待時此長䇿也當是時江左兵勢日盛太祖以漢¶
高自期嘗謂克仁曰秦政暴虐漢高帝起布衣以寛大¶
馭羣雄遂為天下主今羣雄蜂起皆不知修法度以明¶
軍政此其所以無成也因感歎久之又曰天下用兵河¶
北有博囉特穆爾河南有庫庫特穆爾闗中有李思齊¶
張良弼然有兵而無紀律者河北也稍有紀律而兵不¶
振者河南也道途不通餽餉不&KR0071;者闗中也江南則惟¶
<pb:KR2a0038_WYG_154-12b>¶
我與張士誠耳士誠多奸謀尚間諜御衆無紀律我以¶
數十萬衆修軍政任将帥相時而動其勢有不足平者¶
兄仁頓首曰主上神武當㝎天下于一矣嘗閲漢書濓¶
與克仁侍太祖曰漢治道不純者何克仁對曰王伯雜¶
故也太祖曰誰執其咎克仁曰責在高祖太祖曰高祖¶
創業遭秦滅學民憔悴甫蘓禮樂之事固所未講孝文¶
為令主正當制禮作樂以復三代之舊乃逡廵未遑使¶
漢業終于如是帝王之道貴不違時三代之王有其時¶
<pb:KR2a0038_WYG_154-13a>¶
而能為之漢文有其時而不為周世宗則無其時而為¶
之者也又嘗問克仁漢高起徒步為萬乗主所操何道¶
克仁對曰知人善任使太祖曰項羽南面稱孤仁義不¶
施而自矜功伐高祖知其然承以柔遜濟以寛仁卒以¶
勝之今豪傑非一我守江左任賢撫民以觀天下之變¶
若徒與角力則猝難㝎也及徐達䓁下淮東西又謂克¶
仁曰壬辰之亂生民塗炭中原諸将博囉擁兵犯闕亂¶
倫干紀行己夷滅庫庫挟太子以稱戈急私仇無敵愾¶
<pb:KR2a0038_WYG_154-13b>¶
之志思齊輩碌碌竊據一方民受其害士誠外假元名¶
反復兩端明玉珍父子據蜀僣號喜于自用而無逺謨¶
觀其所為皆不能有成予揆天時審人事有可㝎之機¶
今師西出㐮樊東踰淮泗首尾相應擊之必勝大事可¶
成天下不難㝎既㝎之後生息猶難方勞思慮耳克仁¶
侍帷幄最久故得聞太祖謀畧俱多洪武二年四月命¶
克仁等授諸子經功臣子弟亦令入學已出知江州入¶
為參議坐事死¶
¶
<pb:KR2a0038_WYG_154-14a>¶
　　賛曰太祖起布衣經营天下渡江以來規模宏逺聲教¶
風馳雖曰天授抑亦左右丞弼多國士之助欤陳遇見¶
禮不下劉基而超然利禄之外葉兌于天下大計籌之¶
審矣亦能抗節肥遯其高致均非人所易及孔克仁無¶
可稱述以太祖之雄謀大畧具其事中故叙列于萹¶
¶
¶
¶
<pb:KR2a0038_WYG_154-14b>¶
¶
¶
¶
¶
¶
¶
¶
　　明史卷一百三十五¶
¶

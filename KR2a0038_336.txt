# -*- mode: mandoku-view -*-
#+TITLE: 明史
#+DATE: 2019-03-29 20:49:18.016124
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 336
<pb:KR2a0038_WYG_336-1a>¶
　　欽定四庫全書¶
¶
　　明史卷二百二十六¶
¶
　　海瑞傳坐謫興國州判官　(臣)章宗瀛按瑞謫興國時¶
民苦浮糧瑞為七事上之御史臺躬自清文以均其¶
賦見王𢎞誨所撰傳謹附識¶
¶
　　海瑞傳遂逮瑞下詔獄　(臣)章宗瀛按瑞下詔獄時穆¶
宗在藩邸私命錦衣毋死之以是得免見識大錄謹¶
附識¶
¶
<pb:KR2a0038_WYG_336-1b>¶
　　海瑞傳清濬呉淞白茒通流入海　(臣)章宗瀛按隆慶¶
四年瑞遣松江同知黄成樂上海令張嵿開浚王渡¶
至宋家港共長一萬餘文其嵗大飢畚鍤雲集不兩¶
月而告成見明紀事本末謹附識¶
¶
　　海瑞傳提學御史房寰恐見糾擿欲先發　(臣)章宗瀛¶
按是時進士顧允成諸夀賢劾寰納賄狼籍乃敢强¶
靣嗤瑞寰遂坐黜見識大錄謹附識¶
¶
　　邱橓傳三十四年七月倭六七十人失道流劫　(臣)章¶
<pb:KR2a0038_WYG_336-2a>¶
宗瀛按是時倭自杭突至徽寧諸縣流劫至蕪湖太¶
平逼南京城下以倭破杭州逮巡撫都御史李天寵¶
與張經湯克寛皆論死繋獄見明實錄謹附識¶
¶
　　邱橓傳帝優詔報之　(臣)章宗瀛按是時帝並削篆籍¶
為民見明實録謹附識¶
¶
　　邱橓傳偕中官張誠往籍張居正家　(臣)章宗瀛按是¶
時御史羊可立追論居正搆遼庻人憲㸅獄庻人妃¶
因上疏辨寃帝遂命橓等徃籍之並勘搆憲㸅狀見¶
<pb:KR2a0038_WYG_336-2b>¶
明實錄謹附識¶
¶
　　吕坤傳有妄人為閨範圗説䟦名曰憂危竑議　(臣)章¶
宗瀛按憂危竑議引厯代嫡庻廢立之事内刺坤與¶
張養䝉劉道亨魏允貞鄭承恩鄧光祚洪其道程紹¶
白所知薛亨等見明紀事本末謹附識¶
¶
　　吕坤傳帝歸罪於士衡等　(臣)章宗瀛按是時士衡與¶
全椒知縣樊玉衡並削籍謫戍以玉衡前請冊立疏¶
中有指斥狂誕語也見明實錄謹附識¶
¶
<pb:KR2a0038_WYG_336-3a>¶
　　吕坤傳天啟初贈刑部尚書　(臣)章宗瀛按贈坤官時¶
並廕一子入監見明實錄謹附識¶
¶
　　郭正域傳出為南京祭酒　(臣)章宗瀛按正域為祭酒¶
時條上監規七事請倣司馬光十科胡瑗二齊以羅¶
真才見明實録謹附識¶
¶
　　郭正域傳應文又言正域父懋嘗笞辱於楚恭王故正¶
域因事䧟之　(臣)章宗瀛按是時給事中姚文蔚疏¶
訐正域故王䕶衞中人修怨䧟王都御史温純因奏¶
<pb:KR2a0038_WYG_336-3b>¶
劾文蔚并刺及一貫見明實錄謹附識¶
¶
　　郭正域傳正域疏辨　(臣)章宗瀛按正域疏言恭王卒¶
於隆慶時臣父方以舉人任知州何由被笞見明實¶
錄謹附識¶
¶
　　郭正域傳俄而妖書事起　(臣)章宗瀛按三十一年十¶
一月有蜚語曰續憂危竑議凡三百餘言為東宮作¶
危語而波及一貫遂大䦕告宻鯉語人曰此事何必¶
張皇也一貫大不懌鯉又嘗供天啟聖聰牌於閣入¶
<pb:KR2a0038_WYG_336-4a>¶
則禮之因有訐為詛咒者上意㡬為動而一貫益思¶
䧟之矣見明紀事本末謹附識¶
¶
　　郭正域傳廵城御史康丕揚為生光訟寃言妖書楚事¶
同一根柢請少緩其獄賊兄弟可援首闕下意指正¶
域及其兄國子監氶正位　(臣)章宗瀛按丕揚時將¶
外轉中官賈忠貞教之乗妖書可免丕揚遂與錢夢¶
臯直攻正域見明紀事本末謹附識¶
¶
　　郭正域傳嘉慶旋以治無驗令革任回籍　(臣)章宗瀛¶
<pb:KR2a0038_WYG_336-4b>¶
按嘉慶赴鞫時闔門被掠吏部尚書李戴為嘉慶外¶
父拷訊時不忍視起入中堂上惡之罷戴歸見明紀¶
事本末謹附識¶
¶
　　郭正域傳而沈令譽者正域食客　(臣)章宗瀛按是時¶
與令譽處得刑部主事於玉立所致吏部郎中王士¶
騏書丕揚以玉立起官士騏與正域嘗左右之遂削¶
玉立士騏籍見明紀事本末謹附識¶
¶
　　郭正域傳詹事唐文獻偕其僚楊道賔等詣一貫争之¶
<pb:KR2a0038_WYG_336-5a>¶
(臣)章宗瀛按是時與文獻道賔同争於一貫第者¶
¶
　　為陶望齡周應賔見明紀事本末謹附識¶
¶
¶
¶
¶
¶
¶
<pb:KR2a0038_WYG_336-5b>¶
¶
¶
¶
¶
¶
¶
¶
¶
　　明史卷二百二十六考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:18.371501
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 359
<pb:KR2a0038_WYG_359-1a>¶
　　欽定四庫全書¶
¶
　　明史卷二百三十八¶
¶
　　大學士張廷玉等奉　敕修¶
¶
　　列傳第一百二十六¶
¶
　　李成梁　(如松　如柏　如楨如樟　如梅)¶
¶
　　麻貴(兄　錦等)¶
¶
　　李成梁字汝契高祖英自朝鮮内附授世鐵嶺衛指揮¶
僉事遂家焉成梁英毅驍健有大将才家貧不能襲職¶
<pb:KR2a0038_WYG_359-1b>¶
年四十猶為諸生巡按御史器之資入京乃得襲積功¶
為遼東險山參将隆慶元年土黙特入永平成梁赴援¶
有功進副總兵仍守險山尋協守遼陽三年四月張巴¶
克什等屯塞下成梁擊斬之殲其卒百六十有竒餘衆¶
逺徙遂空其地錄功進秩一等四年九月錫林阿大入¶
遼東總兵王治道戰死擢成梁署都督僉事代之時諳¶
達雖款塞而察罕部長土黙特與從父哈斯坦弟衛徴¶
大衛徴從弟努圖克恭圖子布延台吉從子黄台吉勢¶
<pb:KR2a0038_WYG_359-2a>¶
方強泰寜部長蘇巴爾噶綽哈朶顔部長董呼哩長安¶
佐之東則王杲王烏塔青噶諾爾楊珠諾爾之属亦時¶
窺塞下十年之間殷尚質楊照王治道皆戰死成梁乃¶
大修戎備甄㧞将校收召四方健兒給以厚餼用為選¶
鋒軍聲始振明年五月敵犯盤山驛指揮蘇成勛撃走¶
之無何土黙特入成梁遇於卓山麾副将趙完等夾撃¶
斷其首尾乘服抵巢馘部長二人斬首五百八十餘級¶
進署都督同知世廕千户又明年十月土黙特六百騎營¶
<pb:KR2a0038_WYG_359-2b>¶
舊遼陽北河去邉二百餘里俟衆集大舉成梁撃走之¶
萬厯元年又撃走之前屯已又破走之鐵嶺鎮西諸堡¶
增秩二等朶顔烏嚕斯哈勒以四千騎毁牆入成梁禦¶
却之建州都指揮王杲故與撫順通馬市及是誘殺備¶
禦裴承祖成梁請討之明年十月杲復大入成梁檄副¶
将楊騰游撃王惟屏分屯要害而令參将曹簠挑戰諸¶
軍四面起敵大奔盡聚杲寨寨地高杲深溝堅壘以自¶
固成梁用火器攻之破數柵矢石雨下把總于志文秦¶
<pb:KR2a0038_WYG_359-3a>¶
得倚先登諸将繼之杲走高臺射殺志文㑹大風起縱¶
火焚之先後斬馘千一百餘級毁其營壘而還進左都¶
督世廕都指揮同知杲大創不能軍走匿阿哈鼐寨曹¶
簠勒精騎往杲走南闗王台執以獻斬之三年春土黙¶
特犯長勇堡撃敗之其冬綽哈大㑹哈斯坦黄台吉布¶
延台吉伊勒登努圖克恭圖都哷勒等二萬餘騎從平¶
虜堡南掠副将曹簠馳撃遂轉掠瀋陽見城外列營乃¶
據西北高墩成梁邀戰發火器敵大潰棄輜重走追至¶
<pb:KR2a0038_WYG_359-3b>¶
河溝乘勝渡河撃斬以千計加太子大保世廕錦衣千¶
户明年哈斯坦大衛徴營大清堡邉外謀錦義成梁率¶
選鋒馳二百里逼其營破之殺部長四人獲級六十有¶
竒五月土黙特復入聫營河東遣零騎西掠成梁掩其¶
巢得利而還明年正月蘇巴爾噶糾土黙特入營劈山¶
成梁馳至丁字泊敵方分騎繞牆入成梁夜出塞二百¶
里搗破劈山營獲級四百三十馘其長五人加太保世¶
廕本衛指揮使三月游撃陶承嚳撃敵長定堡獻馘四¶
<pb:KR2a0038_WYG_359-4a>¶
百七十有竒帝告謝郊廟大行賞賚廕成梁世指揮僉¶
事有言所殺乃土黙特部曲因盗牛羊事覺懼罪来歸¶
承嚳掩殺之給事中光懋因請治承嚳殺降罪御史勘¶
如懋言兵部尚書方逢時督撫梁夢龍周詠先與承嚳¶
同叙功力為解卒如御史奏盡奪諸臣恩命六月敵犯¶
鎮静堡復撃退之十二月蘇巴爾噶綽哈努圖克㳟圖¶
㑹土黙特黄台吉大小衛徴布爾噶鴻和台等三萬餘¶
騎壁遼河攻東昌堡深入耀州成梁遣諸将分屯要害¶
<pb:KR2a0038_WYG_359-4b>¶
以遏之親提鋭卒出塞二百餘里直搗圜山斬首八百¶
四十及其長九人獲馬千二百匹敵聞之皆倉皇走出¶
塞論功封寜逺伯嵗祿八百石時土黙特數求貢市闗¶
吏不許大恨七年十月復以四萬騎自前屯錦川營深¶
入成梁命諸将堅壁自督參将楊粟等遏其衝㑹戚繼¶
光来援敵遂退俄又與蘇巴爾噶合壁紅土城聲言入¶
海州而分兵入錦義成梁踰塞二百餘里直抵紅土城¶
撃敗之獲首功四百七十有竒迤東都督王烏塔故通¶
<pb:KR2a0038_WYG_359-5a>¶
市寛甸後參将徐國輔弟國臣強抑市價烏塔乃與趙¶
索囉科數遣零騎侵邉明年三月以六百騎犯靉陽及¶
黄岡嶺指揮王宗義戰死復以千餘騎從永甸入成梁¶
撃走之追出塞二百里敵以騎卒拒而步卒登山鼓譟¶
成梁大敗之斬首七百五十盡毁其營壘㨗聞并録紅¶
土城功予成梁世襲秋烏塔復犯寛甸副将姚大節撃¶
破之烏塔由是不振土黙特數侵邉不得志忿甚益徴¶
諸部兵分犯錦義及右屯大凌河以城堡堅不可克而¶
<pb:KR2a0038_WYG_359-5b>¶
成梁及薊鎮兵亦集乃引去無何復以二萬餘騎從大¶
鎮堡入攻錦州參将熊朝臣固守而遣部将周之望王¶
應榮出戰頗有斬獲矢盡皆戰死敵乃分掠小凌河松¶
山杏山成梁馳援始出境九年正月土黙特復與哈斯¶
坦大小衛徴布延台吉諾穆圖黄台吉伊勒登努圗克¶
㳟圖綽和爾聚兵塞下謀入廣寜成梁率輕騎從大寜¶
堡出去塞四百餘里至鄂蘭圖大戰自辰迄未敵敗走¶
官軍将還敵来追成梁逆撃且戰且行先後斬首三百¶
<pb:KR2a0038_WYG_359-6a>¶
四十及其長八人錄功增嵗祿百石世廕一等四月哈¶
斯坦伊勒登小岱青布延圗入遼陽副将曹簠追至長¶
安堡遇伏失千總陳鵬以下三百十七人馬死四百六¶
十匹遂大掠人畜而去簠等下吏成梁不問十月土黙¶
特復連蘇巴爾噶等十餘萬騎攻圍廣寜不克轉掠團¶
山堡盤山驛及十三山驛攻義州成梁却之十年三月¶
蘇巴爾噶率弟綽哈子布延圗犯義州成梁禦之鎮夷¶
堡設伏待之蘇巴爾噶入參将李平胡射中其脅墜馬¶
<pb:KR2a0038_WYG_359-6b>¶
蒼頭李有名前斬之㓂奔追馘百餘級綽哈等慟哭去¶
蘇巴爾噶為遼左患二十年至是死帝大喜詔賜甲第¶
京師世廕錦衣指揮使初王杲死子阿爾台走依翁台¶
長子呼爾噶以翁台獻其父嘗欲報之翁台死呼爾噶¶
勢衰阿爾台附北闗合攻呼爾噶又數犯孤山汛河成¶
梁出塞遇於曹子谷斬首一千有竒獲馬五百阿爾台¶
復糾阿海連兵入抵瀋陽城南渾河大掠去成梁從撫順¶
出塞百餘里火攻古勒塞射死阿爾台連破阿海寨撃¶
<pb:KR2a0038_WYG_359-7a>¶
殺之獻馘二千三百杲部遂滅錄功增嵗祿百石世廕¶
指揮僉事北闗青噶諾爾楊珠諾爾素讐南闗翁台没屢侵¶
其季子䝉古博囉且藉土黙特努圗克鴻和台兵侵邉¶
境其年十二月廵撫李松使備禦霍九臯許之貢市青噶諾爾楊¶
珠諾爾率二千騎詣鎮北闗謁松九臯見其兵盛譙讓¶
之則以三百騎入松先伏甲於旁約二人不受撫則礮舉¶
甲起頃之二人抵闗據鞍不遜松叱之九臯麾使下其¶
徒遽㧞刀撃九臯并殺侍卒十餘人於是礮鳴伏盡起撃斬¶
<pb:KR2a0038_WYG_359-7b>¶
二人并其從騎與青噶諾爾子烏遜愽囉楊誅諾爾子哈拉¶
哈瑪盡殲焉成梁聞礮急出塞撃其留騎斬首千五百¶
有竒餘衆刑白馬攅刀誓永受約束乃旋師錄功增嵗祿二¶
百石改前廕指揮僉事為錦衣衛指揮使方成梁之出¶
塞也綽哈等以數萬騎入蒲河及大寜堡将士防禦六¶
日始出塞十三年二月巴圗爾欲報父蘇巴爾噶之怨¶
偕從父綽哈姑壻呼達糾西部伊勒登等以數萬騎入¶
掠瀋陽既退駐牧遼河聲犯開原鐵嶺成梁與巡撫李¶
<pb:KR2a0038_WYG_359-8a>¶
松潜為浮橋濟師踰塞百五十里疾掩其帳寇已先覺¶
整衆逆戰成梁為疊陣親督前陣撃而松以後陣繼之¶
斬首八百有竒㨗聞增嵗祿百石改廕錦衣指揮使為¶
都指揮使其年五月敵犯瀋陽伏精騎塞下誘官軍游¶
撃韓元功追襲之敗死閏九月諸部長復犯蒲河殺裨¶
将數人大剽掠而西部音登亦窺遼瀋成梁令部将李¶
平胡出塞三百五十里搗破音登營斬首一百八級諸¶
部長始引去十四年二月土黙特部長伊克輝章糾巴¶
<pb:KR2a0038_WYG_359-8b>¶
圖爾綽哈呼達等三萬騎約土黙特諸子共馳遼陽挾¶
賞成梁偵得之率副将楊燮參将李寜李興孫守亷以¶
輕騎出鎮邉堡晝伏夜行二百餘里至庫克穆稜大風¶
雷敵不覺既至風日晴朗敵大驚發矢如雨将士冒死¶
陷陣獲首功九百斬其長二十四人十月敵七八萬騎¶
犯鎮夷諸堡閲五日始去十五年春東西部連營入犯¶
八月復以七八萬騎犯鎮夷堡十月巴罕岱青糾土黙¶
特十萬騎由鎮夷大清二堡入數日始出北闗既被創¶
<pb:KR2a0038_WYG_359-9a>¶
後青噶諾爾子布扎爾與楊珠諾爾子納琳博囉漸強¶
盛數與南闗呼爾噶子岱遜搆兵成梁以南闗勢弱謀¶
討北闗以輔翊之明年五月率師直搗其巢布扎爾走¶
與納琳博囉合憑城守城四重攻之不下用巨礮撃碎¶
其外郛遂㧞二城斬馘五百餘布扎爾等請降誓不復¶
叛乃班師十七年三月復犯義州入太平堡把總朱永¶
夀等一軍盡沒九月諾穆岱合博和木達長安三萬騎¶
復犯平虜堡備禦李有年把總馮文昇皆戰死成梁選¶
<pb:KR2a0038_WYG_359-9b>¶
鋒沒者數百人敵大掠瀋陽蒲河榆林八日始去明年¶
二月布延台吉黄台吉大小衛徴結西部察罕塔塔爾¶
五萬餘騎復深入遼瀋海葢成梁潜遣兵出塞襲之遇¶
伏死者千人成梁乃報首功二百八十得增祿廕土黙¶
特族弟圗們台珠借西部青巴圗恰卜實克及長安恭¶
圗十萬騎入海州成梁不敢撃縱掠數日而去十九年¶
閏二月成梁乘給事侯先春閱視謀邀搗巢功使副将¶
李寜等出鎮夷堡潜襲拜甡殺二百八十人師還遇敵¶
<pb:KR2a0038_WYG_359-10a>¶
死者數千人成梁及總督蹇達不以聞巡按御史胡克¶
儉盡發其先後欺罔状語多侵政府疏雖不行成梁由¶
是不安於位及先春還朝詆尤力帝意頗動成梁再疏¶
辭疾言者亦踵至其年十一月帝竟從御史張鶴鳴言¶
解成梁任以寜逺伯奉朝請明年巴拜反寜夏御史梅¶
國楨請用成梁給事中王徳完持不可乃寢成梁鎮遼¶
二十二年先後奏大㨗者十帝輒祭吿郊廟受廷臣賀¶
蟒衣金繒嵗賜稠疊邉帥武功之盛二百年来未有也¶
<pb:KR2a0038_WYG_359-10b>¶
其始鋭意封巴拜師出必㨗威振絶域已而位望益隆¶
子弟盡列崇階僕隸無不榮顯貴極而驕奢侈無度軍¶
貲馬價鹽課市賞嵗乾沒不貲全遼商民之利盡籠入¶
已以是灌輸權門結納朝士中外要人無不飽其重賕¶
為之左右每奏㨗内自閣部外自督撫而下大者進官¶
廕子小亦增俸賚金恩施優渥震耀當世而其戰功率¶
在塞外易為緣飾若敵入内地則以堅壁清野為詞擁¶
兵觀望甚或掩敗為功殺良民冒級閣部共為䝉蔽督¶
<pb:KR2a0038_WYG_359-11a>¶
撫監司稍忤意輒排去之不得舉其法先後巡按陳登¶
雲許守恩亷得其殺降冒功状擬論奏之為巡撫李松¶
顧飬謙所沮止既而物議沸騰御史朱應轂給事中任¶
應徴僉事李琯交章抨撃事頗有跡卒頼奥援反詰責¶
言者及申時行許國王錫爵相繼謝政成梁失内主遂¶
以去位成梁諸戰功率藉健兒其後健兒李平胡李寜¶
李興秦得倚孫守亷輩皆富貴擁専城暮氣難振又轉¶
相掊克士馬蕭耗迨成梁去遼十年之間更易八帥邉¶
<pb:KR2a0038_WYG_359-11b>¶
備益弛二十九年八月馬林獲罪大學士沈一貫言成¶
梁雖老尚堪将兵乃命再鎮遼東年已七十有六矣時¶
土黙特長安及巴圗爾已死寇鈔漸稀而開原廣寜之¶
前復開馬木二市諸部耽市賞利争就款以故成梁復¶
鎮八年遼左少事以閲視叙勞加至太傅當萬厯初元¶
時兵部侍郎汪道昆閲邉成梁獻議移建孤山堡於章¶
嘉哈喇甸險山堡於寛甸沿江新安四堡於長甸長嶺諸䖏仍¶
以孤山險山二參将戍之可拓地七八百里益收耕牧¶
<pb:KR2a0038_WYG_359-12a>¶
之利道昆上於朝報可自是生聚日繁至六萬四千餘¶
户及三十四年成梁以地孤懸難守與督撫蹇達趙楫¶
建議棄之盡徙居民於内地居民戀家室則以大軍驅¶
迫之死者狼籍成梁等反以招復逃人功增秩受賞兵¶
科給事中宋一韓力言棄地非䇿巡按御史熊廷弼勘¶
奏如一韓言一韓復連章極論帝素眷成梁悉留中不¶
下久之卒年九十弟成材參将子如松如柏如楨如樟¶
如梅皆總兵官如梓如梧如桂如楠亦皆至參将¶
<pb:KR2a0038_WYG_359-12b>¶
如松字子茂成梁長子以父廕為都指揮同知充寜逺¶
伯勲衛驍果敢戰少從父諳兵機再遷署都督僉事為¶
神機營右副将萬厯十一年出為山西總兵官給事中¶
黄道瞻等數言如松父子不當並居重鎮大學士申時¶
行請保全之乃召僉書右府尋提督京城巡捕給事中¶
邵庶嘗劾如松及其弟副總兵如柏不法且請稍抑以¶
全終始不納十五年復以總兵官鎮宣府巡撫許守謙¶
閲操如松引坐與並參政王學書却之語不相下幾攘¶
<pb:KR2a0038_WYG_359-13a>¶
臂巡按御史王之棟因劾如松驕横并詆學書帝為兩¶
奪其俸已復被論給事中葉初春請改調之乃命與山¶
西李迎恩更鎮其後軍政拾遺給事中閲視數遭論劾¶
帝終眷之不為動召僉書中府二十年巴拜反寧夏御史梅¶
國楨薦如松大将才其弟如梅如樟並年少英傑宜令¶
討賊乃命如松為提督陜西討逆軍務總兵官即以國¶
楨監之武臣有提督自如松始也已命盡統遼東宣府¶
大同山西諸道援軍六月抵寜夏如松以權任既重不¶
<pb:KR2a0038_WYG_359-13b>¶
欲受總督制事輒専行兵科許𢎞綱等以為非制尚書¶
石星亦言如松敕書受督臣節度不得自専帝乃下詔¶
申飭先是時諸将董一奎麻貴等數攻城不下松至攻¶
益力用布囊三萬實以土踐之登為礮石所却如樟夜¶
攀雲梯上不克游撃龔子敬提苗兵攻南闗如松乘勢¶
将登亦不克乃決䇿水攻巴拜窘遣飬子克哷該往勾¶
套宼如松令部将李寜追斬之已套寇以萬餘騎至張¶
亮堡如松力戰手斬士卒畏縮者寇竟敗去水浸北闗¶
<pb:KR2a0038_WYG_359-14a>¶
城崩如松如及蕭如薰等佯撃北闗誘賊潜以鋭師襲南¶
闗攀雲梯上巴拜及子承恩自斬叛黨劉東暘許朝乞¶
貸死於是如松先登如薫及麻貴劉承嗣等繼之滅巴¶
拜族錄功進都督世廕錦衣指揮同知㑹朝鮮倭患棘¶
詔如松提督薊遼保定山東諸軍尅期東征弟如柏如¶
梅並率師援勦如梅新立功氣益驕與經畧宋應昌不¶
相下故事大帥初見督師甲胄庭謁出易冠帶始加禮¶
貌如松用監司謁督撫儀素服側坐而已十二月如松¶
<pb:KR2a0038_WYG_359-14b>¶
至軍沈惟敬自倭歸言倭酋行長願封請退平壤迤西¶
以大同江為界如松叱惟敬憸邪欲斬之參謀李應試¶
曰藉惟敬紿倭封而隂襲之奇計也如松以為然乃置¶
惟敬於營誓師渡江二十一年正月四日師次肅寜館¶
行長以為封使将至遣牙将二十人来迎如松檄游撃¶
李寜生縛之倭猝起格鬬僅獲三人餘走還行長大駭¶
復遣所親信小西飛来謁如松慰遣之六日次平壤行¶
長猶以為封使也竚風月樓以待羣倭花衣夾道迎如¶
<pb:KR2a0038_WYG_359-15a>¶
松分布諸軍抵平壤城諸將逡巡未入形大露倭悉登陴¶
拒守是夜襲如柏營擊却之明旦如松下令諸軍無割¶
首級攻圍缺東面以倭素易朝鮮軍令副将祖承訓詭¶
為其装潜伏西南令游擊吴惟忠攻迤北牡丹峯而如¶
松親提大軍直抵城下攻其東南倭礮矢如雨軍少却¶
如松斬先退者以徇募死士援鈎梯直上倭方輕南面¶
朝鮮軍承訓等乃卸装露明甲倭大驚急分兵捍拒如¶
松已督副将楊元等軍自小西門先登如柏等亦從大¶
<pb:KR2a0038_WYG_359-15b>¶
西門入火器並發烟燄蔽空惟忠中礮傷胸猶奮呼督¶
戰如松馬斃於礮易馬馳墮塹躍而上麾兵益進将士¶
無不一當百遂克之獲首功千二百有竒倭退保風月¶
樓夜半行長渡大同江遁還龍山寜及參将查大受率¶
精卒三千潜伏東江間道復斬級三百六十乘勝逐北¶
十九日如柏遂復開城所失黄海平安京畿江源四道¶
並復酋清正據咸鏡亦遁還王京官軍既連勝有輕敵¶
心二十七日再進師朝鮮人以賊棄王京吿如松信之¶
<pb:KR2a0038_WYG_359-16a>¶
将輕騎趨碧蹄館距王京三十里猝遇倭圍數重如松¶
督部下鏖戰一金甲倭搏如松急指揮李有聲殊死救¶
被殺如柏等等奮前夾擊如梅射金甲倭墮馬楊元兵¶
亦至斫重圍入倭乃退官軍䘮失甚多㑹天久雨騎入¶
稻畦中不得逞倭背岳山面漢水聯營城中廣樹飛樓¶
箭礮不絶官軍乃退駐開城二月既望諜報倭以二十¶
萬衆入寇如松令元軍平壤扼大同江接餉道如柏等¶
軍寳山諸處為聲援大受軍臨津留寜承訓軍開城而¶
<pb:KR2a0038_WYG_359-16b>¶
身自東西調度聞倭将平秀嘉據龍山倉積粟數十萬¶
宻令大受率死士從間焚之倭遂乏食初官軍㨗平壤¶
鋒鋭甚不復問封貢事及碧蹄敗䘐如松氣大索應昌¶
如松急欲休息而倭亦芻糧並絶且懲平壤之敗有歸¶
志於是惟敬款議復行四月十八日倭棄王京遁如松¶
與應昌入城遣兵渡漢江尾倭後将撃其隋歸倭步步¶
為營分番迭休官軍不敢撃倭乃結營釜山為久留計¶
時兵部尚書石星力主封貢議撤兵獨留劉綎拒守如¶
<pb:KR2a0038_WYG_359-17a>¶
松乃以十二月班師論功加太子太保增嵗祿百石言¶
者詆其和親辱國屢攻撃之帝不問二十五年冬遼東¶
總兵董一元罷廷推者三中㫖特用如松言路復交章¶
力争帝置不報如松感帝知氣益奮明年四月土黙特¶
犯遼東如松率輕騎逺出搗巢中伏力戰死帝痛悼令¶
具衣冠歸𦵏贈少保寜逺伯立祠諡忠烈以其弟如梅¶
代為總兵官授長子世忠錦衣衛指揮使掌南鎮撫司¶
仍充寜逺伯勲衛復廕一子夲衛指揮使世襲恤典優¶
<pb:KR2a0038_WYG_359-17b>¶
渥皆出特恩云世忠未久卒無子弟顯忠由廕歴遼東¶
副總兵當嗣爵朝臣方惡李氏無為言者至崇禎中如¶
松妻武氏愬於朝章下部議竟寢後荘烈帝念成梁功¶
顯忠子尊祖得嗣寜逺伯闖賊陷京師遇難¶
¶
　　如柏字子貞成梁第二子由父廕為錦衣千户嘗與客¶
㑹飲礮聲徹大内下吏免官再以廕為指揮僉事數從¶
父出塞有功歴宻雲游撃黄花嶺參将薊鎮副總兵萬¶
厯十六年御史任飬心言李氏兵權太盛姻親厮飬分¶
<pb:KR2a0038_WYG_359-18a>¶
操兵柄環神京數千里縦横蟠據不可動揺如柏貪淫¶
䟦扈尤甚不早為計恐生他變帝乃解如柏任於是成¶
梁上書乞罷并請盡罷子弟官帝慰留不許久之起故¶
官署宣府參将引疾歸如松之禦倭朝鮮也詔如柏署¶
都督僉事先率師赴援既㧞平壤如柏疾趨開城攻克¶
之斬首百六十有竒師旋進都督同知為五軍營副将¶
尋出為貴州總兵二十三年改鎮寜夏卓哩克圗犯平¶
虜横城如柏邀之大斬獲首二百七十有竒進右都督¶
<pb:KR2a0038_WYG_359-18b>¶
再以疾歸家居二十餘年㑹遼東總兵官張承廕戰歿¶
文武大臣英國公張惟賢等合疏薦如柏詔以故官鎮¶
遼東䝉古綽哈入犯督諸将撃却之始成梁如松為将¶
厚畜健兒故所向克㨗至是父兄故部曲已無復存而¶
如柏暨諸弟放情酒色亦無復少年英鋭特以李氏世¶
将起自廢籍中顧如柏中情怯惟左次避敵而已我大¶
清師臨河如柏故引軍防懿路及楊鎬四路出師令如¶
柏以一軍出鴉鶻闗甫抵呼蘭路鎬聞杜松馬林兩¶
<pb:KR2a0038_WYG_359-19a>¶
軍已覆急檄如柏還¶
¶
　　大清哨兵二十人見之登山鳴螺作大軍追擊状如柏¶
軍大驚奔走相蹴死者千餘人御史給事中交章論劾¶
給事中李奇珍連䟽爭尤力帝終念李氏詔還候勘既¶
入都言者不已如柏懼遂自裁¶
¶
　　如楨成梁第三子由父廕為指揮使屢加至右都督並¶
在錦衣嘗掌南北鎮撫司提督西司房列環衛者四十¶
年最後軍政拾遺部議罷職章久留不下如楨雖将家¶
<pb:KR2a0038_WYG_359-19b>¶
子然未歴行陣不知兵及兄如柏革任遼人謂李氏世¶
鎮遼東邉人憚服非再用李氏不可巡撫周永春以為¶
言而是時如柏兄弟獨如楨在兵部尚書黄嘉善遂徇¶
其請以如楨名上帝即可之時萬厯四十七年四月也¶
如楨藉父兄勢又自以錦衣近臣不肻居人下未出闗¶
即遣使與總督汪可受講鈞禮朝議譁然嘉善亦特疏¶
言之如楨始怏怏去既抵遼經畧楊鎬使守鐵嶺鐵嶺¶
故李氏宗族墳墓所在當如柏還京其族黨部曲高貲¶
<pb:KR2a0038_WYG_359-20a>¶
者悉随之而西城中為空後鎬以孤城難守令如楨還¶
屯藩陽僅以參将丁碧等防守力益弱¶
¶
　　大清兵臨城如楨擁兵不救城遂失言官交章論列經¶
畧熊廷弼亦論如楨十不堪乃罷任天啓初言者復力¶
攻下獄論死崇禎四年帝念成梁勛特免死充軍¶
如樟亦由父廕歴都指揮僉事從兄如松征寜夏先登¶
有功累進都督僉事歴廣西延綏總兵官¶
¶
　　如梅字子清亦由父廕歴都指揮僉事從兄如松征日¶
<pb:KR2a0038_WYG_359-20b>¶
本却敵先發屢遷遼東副總兵二十四年綽哈布延圗¶
将入犯如梅謀先襲之督部将方時新等出塞三百里¶
直搗其廬帳斬首百餘級而還明年如梅與參政楊鎬¶
謀復從鎮西堡出塞潜襲敵營失利損部将十人士卒¶
百六十人如梅以血戰重創免罪日本封事敗其年八¶
月進署都督僉事充禦倭副總兵赴朝鮮援勦時麻貴¶
三路進師令如梅将左軍與右軍共攻蔚山如梅偕參¶
将楊登山騎兵先進設伏海濵而令逰撃巴薩以輕騎¶
<pb:KR2a0038_WYG_359-21a>¶
誘賊斬首四百有竒餘賊遁歸島山副将陳寅冒矢石¶
奮呼上破栅兩重至第三栅垂㧞楊鎬為總理宿與如¶
梅暱不欲寅功出其上遽鳴金收軍翊日如梅至攻之¶
不能㧞已而賊援至如梅軍先奔諸軍亦相繼潰賛畫¶
主事丁應泰劾鎬并劾如梅當斬者二當罪者十帝不¶
納旋用為禦倭總兵官㑹其兄如松戰殁即命如梅馳¶
代之踰年坐擁兵畏葸劾罷久之起僉書左府四十年¶
鎬巡撫遼東力薦如梅為帥不得至以死争給事中麻¶
<pb:KR2a0038_WYG_359-21b>¶
僖御史楊州鶴力持不可乃止成梁諸子如松最果敢¶
有父風其次稱如梅然躁動非大将才獨楊鎬深信後¶
復倚任其兄如柏卒以致敗¶
¶
　　麻貴大同右衛人父祿嘉靖中為大同參将從鎮帥劉¶
漢襲板升大獲諳達圍右衛祿與副将尚表固守乘間¶
撃斬其部長㓂乃退錫林阿犯京東祿以宣府副總兵¶
入衛與子遊擊錦並有却敵功貴由舍人從軍積功至¶
都指揮僉事充宣府遊擊将軍隆慶中遷大同新平堡¶
<pb:KR2a0038_WYG_359-22a>¶
參将㓂大入掠山隂懐仁應州将吏並獲罪獨貴與兄¶
副将錦拒戰有功受賞萬厯初再遷大同副總兵十年¶
冬以都督僉事充寜夏總兵官無何徙鎮大同時諸部¶
納款久徹哩克襲封順義王奉中國益䖍貴頻以安邉¶
勞䝉賜賚十九年為閲視少卿曾乾亨所劾謫戍邉明¶
年寧夏巴拜反廷議貴健將知兵且多畜家丁乃起戍中為¶
副将總兵討賊屢攻城不克其五月巴拜以套㓂五百¶
騎圍平虜堡貴選精卒三百間道馳却之俄以總督魏¶
<pb:KR2a0038_WYG_359-22b>¶
學曾命撫卓哩克圗伊勒敦宰桑於横城啖以重利皆¶
不應貴乃還攻城寜夏總兵董一奎攻其南固原總兵¶
李煦攻其西故總兵劉承嗣攻其北牛秉忠攻其東貴¶
以遊兵䇿應巴拜自北門出戰将往勾套部貴逐之入¶
城别遣将馬孔英麻承詔等擊套冦援兵俘斬百二十¶
人巴拜初與套部深相結諸部長稱之為王日坐卓哩¶
克圗帳中主籌畫至是不敢復出俄朝命蕭如薫代董¶
一奎盡将諸道援兵以貴為副而李如松軍亦至攻益¶
<pb:KR2a0038_WYG_359-23a>¶
急賊奉黄金繡蟒于布色圗等請急徇靈州先據下馬¶
闗阻饟道布色圗與章圗哩果合兵犯定邉而宰桑從¶
花馬池西沙湃入貴迎撃挫宰桑於石溝㑹董一元搗¶
圗們巢諸部長解去賊復乞援於卓哩克圗擁衆大入¶
如松率勁騎迎戰張亮堡自卯迄已敵鋭甚㑹貴及李¶
如樟等兵至夾擊之寇乃却逐北至賀蘭山獲首級百¶
二十餘持示賊賊益恟懼無何城破賊盡平貴以功增¶
秩予廕㝷擢總兵官鎮守延綏二十二年七月布色圗¶
<pb:KR2a0038_WYG_359-23b>¶
糾諸部深入定邉營張春井貴乘虚搗其帳於套中斬¶
首二百五十有奇還自寜塞復邀其零騎會寇留内地¶
久轉掠至下馬闗寜夏總兵蕭如薫不能禦總督葉夢¶
熊急檄貴赴援督副将蕭如蘭等連戰曬馬臺薛家窪¶
斬首二百三十有竒獲畜産萬五千帝為吿廟宣㨗進¶
署都督同知予世廕明年布色圖復入寨掠八日而還¶
順義王徹哩克約之納款不從復擬大入貴勒兵萬五¶
千人遊撃閻逢時等出紅山為中軍參将師以律等出¶
<pb:KR2a0038_WYG_359-24a>¶
高家堡神木孤山為左軍參将孫朝梁等出定邉安邉¶
平山為右軍而自以大軍當一面銜枚疾趨踰塞六十¶
里寇莫知所防大潰俘斬四百有竒獲馬駝牛羊千五¶
百再進秩予廕尋以病歸二十五年日本封事敗起貴¶
備倭總兵官赴朝鮮已加提督盡統南北諸軍貴馳至¶
王京倭已入慶州據閑山島圍南原守将楊元遁全州¶
守将陳愚衷亦遁倭乘勢逼王京貴别遣副将解生守¶
稷山朝鮮亦令都體察使李元翼出忠清道遮賊鋒生¶
<pb:KR2a0038_WYG_359-24b>¶
頗有斬獲功參将彭友徳亦破賊青山倭将行長退屯¶
井邑清正還慶州經畧邢玠經理楊鎬先後至分兵三¶
協左李如梅右李芳春解生中高䇿貴與鎬督左右協¶
兵専攻清正䇿駐宜寜東援兩協西扼行長諸軍至慶¶
州倭悉退屯蔚山如梅誘敗之清正退保島山築三砦¶
自固遊撃茅國器率死士㧞其砦斬馘六百五十諸軍¶
遂進圍其城城新築以石堅甚将士仰攻多死圍十日¶
倭襲敗生兵明年正月二日行長来援九将兵俱潰賊¶
<pb:KR2a0038_WYG_359-25a>¶
張旗幟江上鎬懼倉皇撤師詭以㨗奏既而敗状聞帝¶
罷鎬責貴以功贖與劉綎陳璘董一元分四路貴居東¶
當清正數戰有功㑹平秀吉死官軍益力攻十一月清¶
正先遁貴遂入島山西浦諸路共俘斬二千二百有竒¶
明年三月旋師進右都督予世廕三十八年命貴鎮遼¶
東泰寜綽哈素桀驁九子各将兵他部濟賽努圗克又¶
助之邉将畏戰但以增嵗賞為事冦益無所忌明年臨¶
邉要賞将士出不意撃之㧞營遁徙額哷蘇居焉其地¶
<pb:KR2a0038_WYG_359-25b>¶
忽天鳴地震綽哈驚懼再徙渡老河去邉幾四百里其¶
第三子色特爾哂之南移庫克穆稜伺隙入犯貴伏兵¶
敗之追北至白雲山斬馘三百四十有竒色特爾憤謀¶
復讐糾濟賽伊勒登不應乃東糾布延昆巴雅爾西糾¶
哈喇汗奈曼合犯清河皆潰伊勒登等懼代綽哈求款¶
邉境乃寜明年察罕呼爾敦圗以三萬騎入掠穆家堡¶
敗去其夏貴引病乞罷詔乘傳歸貴果毅驍㨗善用兵¶
東西並著功伐先後承特賜者七錫世廕者六及殁予¶
<pb:KR2a0038_WYG_359-26a>¶
祭𦵏稱一時良将焉兄錦少從父行陣有戰功累官千¶
總協守大同右衛千户魏昻者坐罪亡入沙漠引寇至¶
城下挾取妻子錦伏甲禽之諳達圍城數突圍城卒完¶
尋以殺人并父奪官下吏當事以塞上方用兵而錦父¶
子兄弟並敢戰曲法貸之屢遷宣府遊撃将軍以勤王¶
功進秩一等遷大同參将隆慶初進本鎮副總兵從趙¶
岢出塞敗㓂兵與弟貴並有保境功諳達納款錦招塞¶
外叛人歸者甚衆萬厯五年擢山西總兵官尋改鎮宣¶
<pb:KR2a0038_WYG_359-26b>¶
府卒錦子承勛遼東副總兵都督僉事南京後府僉書¶
從子承恩都督同知宣府延綏大同總兵官更歴諸鎮¶
以勇力聞後起援遼東屢退避下獄當死詔内馬八百¶
匹免罪其家遂破承詔寜夏參将從平巴拜有功後為¶
蒼頭所弑承訓薊鎮副總兵承宣洮岷副總兵承宗遼¶
東副總兵天啟初戰死沙嶺麻氏多将才人以方鐵嶺¶
李氏曰東李西麻¶
¶
　　賛曰自諳達款宣大薊門設守固而遼獨被兵成梁遂¶
<pb:KR2a0038_WYG_359-27a>¶
擅戰功至剖符受封震耀一時倘亦有天幸歟麻貴宣¶
力東西勲閥可稱兩家子弟多歴要鎮是以時論以李¶
麻並列然列㦸擁麾世傳将種而恇怯退避隳其家聲¶
語曰将門有将諸人得無愧乎¶
¶
¶
¶
¶
<pb:KR2a0038_WYG_359-27b>¶
¶
¶
¶
¶
¶
¶
¶
　　明史卷二百三十八¶
¶

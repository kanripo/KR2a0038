# -*- mode: mandoku-view -*-
#+TITLE: 明史
#+DATE: 2019-03-29 20:49:19.633502
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 446
<pb:KR2a0038_WYG_446-1a>¶
　　欽定四庫全書¶
¶
　　明史卷二百八十一考證¶
¶
　　方克勤傳台州盜起吳江同知金剛努奉行省命募水¶
兵禦之克勤獻賊弗納　(臣)方煒按是時行省募民¶
為水兵克勤詣金剛努謂曰民皆有盜心奈何授之¶
兵弗聼既而果叛去金剛努踰垣走未幾左達勒實¶
哩至郡招諭都事劉基為之副克勤陳𠞰殄方謂不¶
可姑息基韙之亦不能用見識大錄所謂獻䇿者指¶
<pb:KR2a0038_WYG_446-1b>¶
此謹附識¶
¶
　　方克勤傳盛夏守將督民夫築城克勤曰民方耕耘不¶
暇奈何重困之畚鍤請之中書省得罷　(臣)方煒按¶
克勤為郡㑹嵗暮轉戎衣於燕時有令役民舟者誅¶
他郡以牛車從事天寒牛僵民苦之請以舟僚佐懼¶
弗敢克勤曰吾知便民耳抵法奚悔焉卒載以舟而¶
白之行省省臣義弗問見獻徵錄謹附識¶
¶
　　方克勤傳尋為屬吏程貢所誣　(臣)方煒按貢嘗知曹¶
<pb:KR2a0038_WYG_446-2a>¶
縣以不職被笞銜克勤甚因上書詆之詔御史楊甲¶
亷按甲貢故人也索克勤過無所得乃誣其私用倉¶
中炭葦被逮子孝孺上書政府願以身贖不報遂謪¶
役江浦見識大錄謹附識¶
¶
　　吳履傳(廖欽等附)河内丞廖欽並以亷能稱　(臣)方煒¶
按欽任吳江秩滿既去㑹河内舊虧課錢典守者以¶
誣欽欽弗辨謫役鳯陽旋釋歸未幾為里人誣搆謪¶
戌富峪以老病還復起為袁州學官永樂初詔求文¶
<pb:KR2a0038_WYG_446-2b>¶
學士解縉胡廣以欽薦召授檢討尋致仕歸見識大¶
錄謹附識¶
¶
　　吳履傳(廖欽等附)靈璧丞田城　(臣)方煒按是時田¶
誠九載滿縣人乞留因擢州判官丞靈璧如故¶
見明實錄謹附識¶
¶
　　吳履傳(廖欽等附)貴池典史黄金蘭　(臣)方煒按是時¶
即擢金蘭為本縣令見明實錄謹附識¶
¶
　　史誠祖傳誠祖既得旌益勤於治　(臣)方煒按誠祖被¶
<pb:KR2a0038_WYG_446-3a>¶
旌後成祖遣錦衣偵之見其甔無斗粟衣冠粗敝乃¶
加四品服俸見識大錄謹附識¶
¶
　　貝秉彛傳上年糴備荒議　(臣)方煒按秉彛在東阿嵗¶
屢豐常建議於朝請平糴為預備計從之仍下其法¶
行之近州縣見識大錄謹附識¶
¶
　　貝秉彛傳㑹成祖北巡敇有司建席殿秉彛出所貯濟¶
用工遂速竣　(臣)方煒按成祖北巡時敕河南山東¶
西民丁隨軍供饋餉各遣官率之他郡邑率規避秉¶
<pb:KR2a0038_WYG_446-3b>¶
彜曰天子親行臣下敢憚勞耶即就道民忻躍以從¶
訖事而民無失者見獻徵錄謹附識¶
¶
　　葉宗人傳授錢塘知縣　(臣)方煒按宗人為令時邑故¶
多虎患宗人為文驅之遂歛迹仁宗在東宫聞其治¶
行令所司優遇之見獻徵錄謹附識¶
¶
　　李信圭傳授清河知縣　(臣)方煒按宣徳中嵗旱飛蝗¶
為災信圭禱於神蝗不入境有留守衛卒姬泰者自¶
閩還挾貲為同舟所害過清河以病死告冀得自掩¶
<pb:KR2a0038_WYG_446-4a>¶
信圭發其奷誅之並見獻徵錄謹附識¶
¶
　　李信圭傳(孫浩等附)徐士宗知貴溪宣徳六年三考俱¶
最民詣闕乞留召增二秩還任　(臣)方煒按是時與¶
士宗並增秩者為扶風令宋端許州牧魏儀見明實¶
錄謹附識¶
¶
　　李驥傳陳經國利民十事　(臣)方煒按所陳十事明實¶
錄諸事均無可考謹識¶
¶
　　李驥傳(王瑩等附)王昇龍溪人起家進士在郡九載以¶
<pb:KR2a0038_WYG_446-4b>¶
部民乞留增秩還任　(臣)方煒按昇永樂二年進士¶
改庶吉士旋授江西安福令改知羅田三載歴大理¶
評事左寺正以少傅楊士竒之薦出知撫州見獻徵¶
錄謹附識¶
¶
　　趙豫傳大計羣吏始舉卓異之典豫與寧國知府袁旭¶
皆豫焉　(臣)方煒按是年正月命吏部都察院㑹同¶
禮部察來朝司府官令各察所屬治行具最以聞見¶
明實錄謹附識¶
¶
<pb:KR2a0038_WYG_446-5a>¶
　　趙豫傳(趙登等附)湖州知府趙登　(臣)方煒按登由永¶
樂二年進士授禮部給事中三年以言事謫忠州判¶
官十餘年稍遷安寕州知州宣徳改元超擢湖州知¶
府見李濓所撰傳謹附考¶
¶
　　周濟傳都御史劉觀薦為御史固辭　(臣)方煒按宣徳¶
時帝嘗怒宫中陳某下都察院鞫治御史嚴繼先軰¶
莫測上意咸避之濟立訊成獄觀由此異之見獻徵¶
録謹附識¶
¶
<pb:KR2a0038_WYG_446-5b>¶
　　周濟傳十一年出為安慶知府　(臣)方煒按明實錄濟¶
於正統十年秋出巡鳯陽事竣㑹安慶以民饑聞遂¶
於十一月夏出守安慶傳未詳載謹附識¶
¶
　　范希正傳因請升曹縣為州而以希正為知州　(臣)方¶
煒按曹縣之升爲州在正統十一年見地理志謹附¶
識¶
¶
　　范希正傳(劉剛附)而得民最乆者無若希正與陜西寕¶
州知州劉剛　(臣)方煒按地理志寕州有三一屬陜¶
<pb:KR2a0038_WYG_446-6a>¶
西慶陽一屬江西南昌一屬雲南臨安此所載未晰¶
下三行稱寕民祀之狄仁傑祠中考唐書仁傑傳及¶
陜西名宦志仁傑嘗為寕州刺史又一統志慶陽府¶
寕州有仁傑祠則剛所莅實陜西之寧州矣謹㨿增¶
并改刋四行¶
¶
　　丁積傳授新㑹知縣　(臣)方煒按積令新㑹時嘗為民¶
辨寃許當道指繋獄民争為致賄戒之曰吾求無愧¶
此心耳慎勿妄求貽我羞未幾事亦解見識大録謹¶
<pb:KR2a0038_WYG_446-6b>¶
附識¶
¶
　　唐侃傳永豐俗刁訟尚鬼尤好俳擾侃禁止之　(臣)方¶
煒按侃令永豐時署牌於庭左曰從刑右曰從化乆¶
之民無趨左者告訐之風一變見獻徵録謹附識¶
¶
　　唐侃傳稍遷刑部主事　(臣)方煒按識大録侃所遷為¶
南京刑部謹附識¶
¶
　　徐九思傳徐九思貴溪人　(臣)方煒按九思識大録獻¶
徴録陳仁錫所撰傳俱作九經與此異謹附考¶
¶
<pb:KR2a0038_WYG_446-7a>¶
　　徐九思傳吏部尚書熊浹知其賢特留之　(臣)方煒按¶
九思嘗𣙜稅荆州裁舊額三之一諸聼𣙜者紛集倍¶
溢於故悉置其餘於庫見識大録謹附識¶
¶
¶
¶
¶
¶
<pb:KR2a0038_WYG_446-7b>¶
¶
¶
¶
¶
¶
¶
¶
　　明史卷二百八十一考證¶
¶

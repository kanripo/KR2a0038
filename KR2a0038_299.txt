# -*- mode: mandoku-view -*-
#+TITLE: 明史
#+DATE: 2019-03-29 20:49:17.490105
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 299
<pb:KR2a0038_WYG_299-1a>¶
　　明史卷二百八¶
¶
　　大學士張廷玉等奉　敇修¶
¶
　　列傳第九十六¶
¶
　　張　芹　　　　　　　汪應軫¶
¶
　　蕭鳴鳯(髙公韶)　　　　齊之鸞¶
¶
　　袁宗儒　　　　　　　許相卿¶
¶
　　顧　濟(子章志)　　　　章　僑¶
¶
<pb:KR2a0038_WYG_299-1b>¶
　　余　珊(汪　珊)　　　　韋商臣¶
¶
　　黎　貫(王汝梅)　　　　彭汝實¶
¶
　　鄭自璧　　　　　　　戚　賢¶
¶
　　劉　繪(子黄裳)　　　　錢　薇¶
¶
　　洪　垣(方　瓘吕　懐)　　　　周思兼¶
¶
　　顔　鯨¶
¶
　　張芹字文林峡江人𢎞治十五年進士授福州推官正¶
徳中召為南京御史寧夏既平大學士李東陽亦進官¶
<pb:KR2a0038_WYG_299-2a>¶
廕子芹抗疏曰東陽謹厚有餘正直不足儒雅足重節¶
義無聞逆瑾亂政東陽為顧命大臣既不能遏之於始¶
及惡跡既彰又不能力與之抗脂韋順從惟其指使今¶
叛賊底平東陽何力冒功受賞何以服人心乞立賜罷¶
斥奪其加恩為大臣事君不忠者戒疏出東陽涕泣不¶
能辯帝責芹沽名令對状芹請罪停俸三月給事中竇¶
明言事下獄芹疏救之帝甞馳馬傷編修王思切諫坐¶
逺戍芹曰彼非諫官尚爾吾儕可坐視乎遂上疏曰孟¶
<pb:KR2a0038_WYG_299-2b>¶
子言從獸無厭謂之荒老耼曰馳聘田獵使人心發狂¶
心狂志荒何事不㤀皆甚言無益有害也今輕萬乗之¶
尊乗危冒險萬一有不可諱皇嗣未誕如宗廟社稷何¶
帝不省尋出為徽州知府寧王宸濠反言者以芹家江¶
西慮賊刼其親屬取道出徽乃改知杭州已復還徽州¶
嘉靖初遷浙江海道副使歴右參政右布政使坐為海¶
道時倭人爭貢誤傷居民罷歸芹事繼母孝持身儉素¶
枲袍糲食終其身¶
¶
<pb:KR2a0038_WYG_299-3a>¶
　　汪應軫字子宿浙江山隂人少有志操正徳十二年成¶
進士選庶吉士十四年詔将南巡應軫抗言自下詔以¶
來臣民旁皇莫有固志臨清以南率棄業罷市逃竄山¶
谷茍不即收成命恐變生不測昔谷永諫漢成帝謂陛¶
下厭髙美之尊號好匹夫之卑字數離深宫挺身晨夜¶
與羣小相逐典門户奉宿衞者執干戈而守空宫其言¶
切中於今夫谷永諧䛕之臣成帝庸闇之主永言而成¶
帝容之豈以陛下聖明不能俯納直諫哉疏入留中繼¶
<pb:KR2a0038_WYG_299-3b>¶
復偕修撰舒芬等連章以請跪闕門受杖幾斃教習竣¶
擬授給事中有㫖補外遂出為泗州知州土瘠民惰不¶
知農桑應軫勸之耕買桑植之募江南女工教以蠶繅¶
織作由是民足衣食帝方南征中使驛騷道路應軫率¶
壯夫百餘人列水次舟至即挽之出境車駕駐南京命¶
州進美婦善歌吹者數十人應軫言州子女荒陋無以¶
應敇㫖臣向募有桑婦請納之宫中傳受蠶事事遂寢¶
世宗踐阼召為户科給事中山東礦盗起掠東昌兖州¶
<pb:KR2a0038_WYG_299-4a>¶
流入畿輔河南境應軫奏言弭盗與禦㓂不同禦㓂之¶
法驅之境外而已若弭盗而縱使出境是嫁禍於鄰國¶
也凡一方有警不行撲滅致延蔓他境者俱宜重論報¶
可在科嵗餘所上凡三十餘疏咸切時弊以便飬乞改¶
南遂調南京户科張璁桂蕚在南部方議追尊獻皇帝¶
雅知應軫名欲倚以自助應軫與議不合即奏請遵禮¶
經崇正統以安人心不報嘉靖三年春出為江西僉事¶
居二年具疏引疾不俟命而歸為巡按所劾詔所司逮¶
<pb:KR2a0038_WYG_299-4b>¶
問應軫自陳親老鮮兄弟乞休侍飬吏部為之請乃免¶
逮久之廷臣交薦起故官視江西學政父艱歸病卒¶
蕭鳴鳯字子雝浙江山隂人少從王守仁遊舉鄉試第¶
一正徳九年成進士授御史副史胡世寧下獄抗章救¶
之同官内江髙公韶劾王瓊誤邊計言松潘副将吳坤¶
請増設總兵於成都瓊即以坤任之花當本我屬衞日¶
憑陵由本兵非人致小醜輕中國瓊恐奏訐公韶中㫖¶
責公詔隂結外蕃交通間牒令首實鳴鳯上疏曰公韶¶
<pb:KR2a0038_WYG_299-5a>¶
劾瓊所論者天下之事瓊不當逞忿恣辯以箝諫官口¶
中㫖責鳴鳯黨庇而謫公韶富民典史鳴鳯又劾江彬¶
恃寵恣肆蔓将難圗士論壮之尋視山海諸闗巡武宗¶
将出塞捕虎鳴鳯疏諫因具陳官司掊尅軍民疾苦状¶
不報引疾歸起督南畿學政諸生以比前御史陳選曰¶
陳泰山蕭北斗嘉靖初遷河南副使仍督學政考察拾¶
遺被劾吏部惜其學行調為湖廣兵備副使明年復改¶
督廣東學政鳴鳯三督學政㢘無私然性剛狠以憤撻¶
<pb:KR2a0038_WYG_299-5b>¶
肇慶知府鄭璋璋慙恚投劾去由是物論大譁八年考¶
察兩京言官交章論坐降調已與璋相抵訐皆下巡按¶
御史逮治鳴鳯遂不出公韶正徳中為御史嘗劾總兵¶
官郭勛罪朶顔花當入冦又劾總兵官遂安伯陳鏸中¶
官王欣巡撫王倬鏸坐解職世宗立起謫籍歴右副都¶
御史巡撫江西終户部右侍郎¶
¶
　　齊之鸞字瑞卿桐城人正徳六年進士改庶吉士授刑¶
科給事中十一年冬帝將置肆于京城西偏之鸞上言¶
<pb:KR2a0038_WYG_299-6a>¶
近聞有花酒舖之設或云車駕將臨幸或云朝廷收其¶
息陛下貴為天子富有四海乃至競錐刀之利如倡優¶
館舍乎應州奏捷帝降敇總督軍務威武大將軍總兵¶
官朱夀𠞰㓂有功宜特加公爵制下舉朝大駭之鸞偕¶
諸給事中上言自古天子亦有親臨戰陣戡定禍亂者¶
成功之後不過南面受賀勒之金石播之歌頌已耳未¶
有加爵酬勞如今日之顛倒者不知陛下何所取義為¶
此不祥之舉以駴天下耳目貽百世之譏笑也未幾請¶
<pb:KR2a0038_WYG_299-6b>¶
召還編修王思給事中張原陳鼎御史周廣髙公韶李¶
熙徐文華李穏施儒劉寓生僉事韓邦奇評事羅僑皆¶
不聴帝將巡邊復自稱威武大将軍御史袁宗儒疏諫¶
大學士楊廷和蔣冕毛紀以去就爭之鸞偕同官言三¶
臣居師保之重身係安危邇者先後稱疾今六飛臨邊¶
踰月矣宗廟社稷百官萬姓寄空城中人心危疑幾務¶
叢積復杜門求决去萬一事起倉卒至於僨敗三臣將¶
何辭謝天下乞陛下以社稷為重亟返宸居與大臣共¶
<pb:KR2a0038_WYG_299-7a>¶
圖治理已而御史李潤等復爭之卒不省之鸞再遷兵¶
科左給事中中官馬永成死詔受其家九十餘人官之¶
鸞言永成貴顯用事十有餘年兄弟子姪皆髙爵美官¶
而其儕復為陳乞將及百人永成何功恩濫如此恐天¶
下聞而解體也帝將南巡之鸞偕同官及御史楊秉中¶
等交章力諫章入二日未報之鸞等不知所出伏闕俟¶
命自辰至申帝令中官傳諭乃退明日託疾免朝欲以¶
為之鸞等罪㑹諸曹郎黄鞏等聨章力諫乃止不行然¶
<pb:KR2a0038_WYG_299-7b>¶
鞏等下獄杖譴之鸞輩亦不敢救也宸濠反張忠許泰¶
等南征命之鸞偕左給事中祝續從軍紀功未至賊已¶
滅羣小忌王守仁譖毁百端之鸞力白其誣忠泰廣搜¶
逆黨株引無辜之鸞多所開釋且請蠲田租停力役寛¶
逋負帝頗採納初冐徐姓至是始復焉世宗踐阼首上¶
疏言祖宗法制悉紛更于羣小補救之道在先定聖志¶
次廣言路先朝元凶雖去根據盤互連蔓滋多猶恐巧¶
相營結或邀定策之賞或假迎扈之勞以取憐固寵天¶
<pb:KR2a0038_WYG_299-8a>¶
下事豈堪若輩更壊言者久遏於權奸欲吐忠鯁懣憤¶
之氣必有不顧忌諱至于逆耳者在嘉納而優容之若¶
稍或抑裁則小人又乗之以讐忠直言路一塞不可復¶
開大為新政累矣陛下誠舉邇年亂政盡返其初中興¶
之烈可以立覩帝嘉納之又劾許泰及兵部尚書王憲¶
二人竟獲譴其秋大計京官被中傷謫崇徳丞屢遷寧¶
夏僉事饑民採蓬子為食之鸞為取二封一進于帝一¶
以貽閣臣且言時事可憂者三可惜者四語極切帝付¶
<pb:KR2a0038_WYG_299-8b>¶
之所司時方大修邊牆之鸞董役巡撫胡東臯稱其能¶
舉以自代歴河南山東副使召為順天府丞未行盗發¶
留鎮撫尋擢河南按察使卒官¶
¶
　　袁宗儒字醇夫雄縣人正徳三年進士授御史十二年¶
冬帝在大同以郊祀將囘鑾既而復止宗儒率同官力¶
諫明年夏孝貞純皇后將塟帝還京宗儒等復引災異¶
力請罷皇店遣邊兵既又諫帝巡邊語極危切皆不報¶
擢大理寺丞嘉靖三年爭大禮廷杖歴官右僉都御史¶
<pb:KR2a0038_WYG_299-9a>¶
巡撫貴州吏部尚書桂蕚議宗儒改調遂解職歸未幾¶
起鄖陽改山東坐屬吏振饑無術不能覺察罷免以薦¶
起左副都御史扈蹕承天還京卒¶
¶
　　許相卿字伯台海寧人正徳十二年進士世宗立授兵¶
科給事中宧官張鋭張忠有罪論死帝復寛之給事中¶
顧濟疏爭帝下所司議卒欲寛其死相卿言天下望陛¶
下為孝皇陛下奈何自處以正徳帝議加興獻帝皇號¶
相卿復爭之嘉靖二年詔廕中官張欽義子李賢為錦¶
<pb:KR2a0038_WYG_299-9b>¶
衣世襲指揮相卿言于謙子冕止錦衣千户王守仁子¶
正憲止錦衣百户賢中官厮飬反過之忠勛大臣裔會¶
不若近倖奴殉國勤事之臣誰不解體部臣彭澤科臣¶
許復禮安磐相繼言之悉拒不納毋乃重内侍而輕士¶
大夫哉尋復言天下政權出于一則治二三則亂公卿¶
大夫參議則治匪人僭干則亂陛下繼統之初登用老¶
成嘉納忠諫裁抑僥倖竄殛憸邪可謂明且剛矣曽未¶
再期偏聴私眤秕政亟行明少蔽剛少遜操權未得其¶
<pb:KR2a0038_WYG_299-10a>¶
術而隂伺旁竊者得居中制之如崔文以左道㒺上師¶
保臺諫言之而不聴羅洪載守職逮繫廷臣疏七十上¶
而不行近又庇崔文奴奪法司之守斥林俊以違㫖怒¶
言官之奏擾事涉中人曲降温㫖犯法不罪請乞必從¶
此與正徳朝何異哉俊國之望也其去志决矣俊去類¶
俊者必不留陛下將與二三近習私人共理天下乎今¶
日天下與先朝異武宗時勢已阽危然元氣猶壮調劑¶
適宜可以立起何也承孝宗之澤也今日病雖稍蘇而¶
<pb:KR2a0038_WYG_299-10b>¶
元氣已竭調劑無方將至不起何也承武宗之亂也伏¶
願深察亂機收還政柄取文輩置之重典然後務學親¶
賢去䜛逺色延訪忠言深恤民隠務使宫府一體上下¶
一心而後天下可為也同官趙漢等亦皆以文為言帝¶
卒不聴未幾以給事中李學曽章僑主事林應驄皆言¶
事奪俸復上疏諫指帝氣驕志怠甘蹈過諐詞甚切為¶
給事三年所言皆不聴遂謝病歸八年詔飬病三年以¶
上不赴都者悉落職閒住相卿遂廢夏言故與同僚相¶
<pb:KR2a0038_WYG_299-11a>¶
善既秉政招之謝弗應¶
¶
　　顧濟字舟卿崑山人正徳十二年進士授行人擢刑科¶
給事中武帝自南都還卧病豹房惟江彩等侍濟言陛¶
下孤寄于外兩宫隔絶骨肉日疎所恃以為安者果何¶
人哉漢髙帝卧病數日樊噲排闥警以髙趙之事今羣¶
臣中豈無噲憂者願陛下慎擇廷臣更番入直起居動¶
息咸使與聞一切淫巧戲劇傷生敗徳之事悉行屏絶¶
則保飬有道聖躬自安不報再踰月而帝崩世宗即位¶
<pb:KR2a0038_WYG_299-11b>¶
之月濟上疏曰陛下踐阼除弊納諫臣民踴躍思見徳¶
化之成然立法非難守法為難聴諫非難樂諫為難今¶
新政所釐多不便於奸豪權倖臣恐盤據既深玩縱未¶
已非依怙宫闈必請托左右持法不固則此輩將叢聚¶
而壊之此守法之難也唐太宗貞觀初每導羣臣使言¶
及至晚年諫者乃多忤㫖陛下首闢言路臣工靡不因¶
事納忠髙逺者似涉于迂闊切直者或過于犯顔若怒¶
其犯顔其言必不入視為迂闊則計必不行此樂諫之¶
<pb:KR2a0038_WYG_299-12a>¶
難也尋復言内臣張雄張鋭等詿誤先帝業已逮治又¶
獲寛假願斷以大義俾無所售奸帝頗嘉納既又劾司¶
禮蕭敬黨庇鋭等而三法司㑹訊依違無大臣節不聴¶
帝欲加興獻帝皇號濟言不可尋請侍飬歸越數年卒¶
子章志嘉靖三十二年進士累官南京兵部侍郎奏減¶
進奉馬快船額南都人祀之¶
¶
　　章僑字處仁蘭谿人正徳十二年進士授行人嘉靖元¶
年擢禮科給事中疏劾中官蕭敬芮景賢等又言三代¶
<pb:KR2a0038_WYG_299-12b>¶
以下正學莫如朱熹近有聰明才智倡異學以號召天¶
下好髙務名者靡然宗之取陸九淵之簡便詆朱熹為¶
支離乞行天下痛為禁革御史梁世驃亦言之帝為下¶
詔申禁尋又請依祖宗故事早朝班退許百官以次啟¶
事經筵日講賜清問密勿大臣勤召對又簡儒臣十數¶
人更畨直便殿以備咨訪上納其言而不能用奸人何¶
淵請立世室扵太廟東北僑力言其不可未幾又言添¶
設織造内臣貪横殊甚行戸至廢産鬻子以償惟急停¶
<pb:KR2a0038_WYG_299-13a>¶
革與天下更始疏入不省又因條例營務劾定國公徐¶
光祚陽武侯薛倫不職倫遂解任尋請斥張璁霍韜等¶
不聴孝陵司香谷大用乞還京治疾僑言大用初連逆¶
瑾後引寧彬樹八黨之凶釀十六年之禍至先帝不得¶
正其終若不早遏絶恐乗間伺隙羣凶競起不至復亂¶
天下不止章下所司吳廷舉請召家居大臣議禮僑劾¶
其隂附邪説孟秋時享太廟帝遣京山侯崔元僑言奉¶
命臨時倉皇就位誠敬何存帝怒奪其俸二月歴禮科¶
<pb:KR2a0038_WYG_299-13b>¶
左給事中出知衡州府終福建布政使¶
¶
　　余珊字徳輝桐城人正徳三年進士授行人擢御史庶¶
吉士許成名等罷教習留翰林者十七人珊以為濫疏¶
論之語侵内閣不納乾清宫災疏陳弊政極指義子西¶
僧之謬巡鹽長蘆發中官奸利事為所誣械繫詔獄謫¶
安陸判官移知澧州世宗立擢江西僉事討平梅花峒¶
賊遷四川副使備兵威茂嘉靖四年二月應詔陳十漸¶
其畧曰陛下有堯舜湯武之資而無稷契伊周之佐致¶
<pb:KR2a0038_WYG_299-14a>¶
時事漸不克終者有十正徳間逆瑾專權假子亂政不¶
知紀綱為何物幸陛下起而振之未幾而事樂因循政¶
多茍簡名實乖謬宫府異同紛拏泄沓以為在朝廷而¶
不在朝廷以為在宫省而不在宫省遂至天子以其心¶
為心百官萬民亦各以其心為心此紀綱之頽其漸一¶
也正徳間士大夫寡亷鮮恥趨附權門幸陛下起而作¶
之乃今則前日之去者復来来者不去自夫浮沉一世¶
之人擢掌銓衡首取軟美脂韋重富貴薄名檢者列之¶
<pb:KR2a0038_WYG_299-14b>¶
有位致䛕佞成風亷恥道薄甚者侯伯專糾彈罷吏議¶
禮樂市門復開賈販仍舊此風俗之壊其漸二也正徳¶
間國柄下移王靈不振是以有安化南昌之變賴陛下¶
起而整肅之乃塞上戍卒近益轎恣曩殺許巡撫而姑¶
息頃遂殺張巡撫而效尤曩縳賈參將以立威近又縳¶
桂總兵而報怨致榆闗妖賊效之而戕主事北邊庫吏¶
仿之而賊縣官陛下惑鄙儒姑息之談牽俗吏權宜之¶
計遂使廟堂號令出于二三戍卒之口此國勢之衰其¶
<pb:KR2a0038_WYG_299-15a>¶
漸三也自逆瑾以来以苞苴易将帥故邊防盡壊賴陛¶
下起而申嚴之然積弊已久未能驟復今朶顔蹢躅於¶
遼海羗戎跳梁于西川北狄蹂躝于沙漠㓂勢方張而¶
食肉之徒不能早見預料亟求制馭之方乃假鎮靜之¶
虚名掩無能之實跡甚且詐飾㨗功濫邀賞賚虚張勞¶
伐峻取官階而塞上多事日甚此外裔之强其漸四也¶
自逆瑾以来盡天下之脂膏輸入權貴之室是以有劉¶
趙藍鄢之亂賴陛下起而保䕶之乃近年以来黄紙蠲¶
<pb:KR2a0038_WYG_299-15b>¶
放白紙催徴額外之歛下及雞豚織造之需自為商賈¶
江淮母子相食兖豫盗賊横行川陜湖貴疲于供餉田¶
野嗷嗷無樂生之心此邦本之揺其漸五也正徳朝衣¶
冠䝉禍家國幾空幸陛下起而收録之乃未幾而狂瞽¶
之言一鳴輒斥昔猶謫遷外任今或編配遐荒昔猶禁¶
錮終身今至箠死殿陛葢自吕柟鄒守益等去而殿閣¶
空顧清汪俊等去而部寺空張原胡瓊等死而言路空¶
間有一二忠直士又為權奸排擠而違之俾不通致陛¶
<pb:KR2a0038_WYG_299-16a>¶
下耳囂目眩忽不自知其在鮑魚之肆矣此人才之彫¶
其漸六也正徳朝奸邪迭進忠諫不聞幸陛下起而開¶
通之顧閲時未久而此風復見降心未懲其憤逆耳或¶
動諸顔不勦説而折人以言即臆度而虞人以詐朝進¶
一封暮投千里甚至三木嚢頭九泉含泣此言路之塞¶
其漸七也正徳朝忠賢排斥天下幾危賴陛下起而主¶
持之豈期一轉瞬間憸邪投隙而起飾六㙯以文奸言¶
假周官而奪漢政堅白異同模棱兩可是葢大奸似忠¶
<pb:KR2a0038_WYG_299-16b>¶
大詐似信王莽匿情于下士之日安石垢面于入相之¶
初雖有聖賢誰其辨之臣恐正不敵邪羣隂日盛此邪¶
正之淆其漸八也正徳之世大臣日疎小人日親致政¶
事乖亂賴陛下紹統堂亷復親乃自大禮議起凡偶失¶
聖意者譴謫之鞭笞之流竄之必一網盡焉而後已由¶
是小人窺伺巧發竒中以投主好以弋功名陛下既用¶
先入為主順之無不合逆之無不怒由是大臣顧望小¶
臣畏懼上下乖戾寖成睽孤而泰交之風息矣此君臣¶
<pb:KR2a0038_WYG_299-17a>¶
之暌其漸九也正徳之世天鳴地震物怪人妖曽無虚¶
嵗賴陛下紹統災異始除乃頃嵗以来雨雹殺禽獸雷¶
風拔樹屋婦人産子兩頭無極晝晦如夜四方旱潦奏¶
報不絶曽何異正徳之季乎且京師隂霾之氣上薄太¶
陽白晝㝠㝠罕有暉采尤為可畏此災異之臻其漸十¶
也此十者天子有一無以保四海陛下聖明何以致此¶
無乃輔弼召之歟竊見今日之為輔弼第一人者徒以¶
奸佞伴食怙恩致上激天變下召民災中失物望臣逆¶
<pb:KR2a0038_WYG_299-17b>¶
知其非天下之第一流而陛下乃任信之不至于魚爛¶
不已願亟去其人更求才兼文武如前大學士楊一清¶
老成厚重如今大學士石珤者竝置左右庶弊政可除¶
天下可治臣又聞獻皇帝好賢下士容物恕人天下所¶
共知也今議禮諸臣一言未合輙以悖逆加之謫配死¶
徙朝宁為空此豈獻皇帝意茍非其意雖尊以天下無¶
當也陛下何不起而用之使駿奔清廟以慰獻皇帝在¶
天之靈哉疏反覆萬四千言最為剴切帝付之所司其¶
<pb:KR2a0038_WYG_299-18a>¶
所斥輔弼第一人謂費宏也珊律己清嚴居官有威惠¶
外艱歸士民祠之名宦後副使胡東臯謁祠獨顧珊嘆¶
曰此吾師也服闋以故官涖廣東終四川按察使先是¶
有御史汪珊者于嘉靖元年七月疏陳十漸畧言陛下¶
初即位天下忻然望治邇來漸不如初初每事獨斷今¶
戚里左右或潛移隂奪初每事咨訪大臣今禮貌雖隆¶
而實意日疎初罷諸不經淫祠今稍稍議復初屏絶玩¶
好今教坊諸司或以新聲巧伎進初日覧奏章今或置¶
<pb:KR2a0038_WYG_299-18b>¶
不省輒令左右可否初釐革冗食冗費今騰驤勇士不¶
行覈實御馬實數不得稽察初裁革錦衣冒濫今大臣¶
近侍以迎立授世廕舊邸旗校盡補親軍初中官有罪¶
懲以成法今犯者多貸死舉朝争不得初中官有過不¶
復任用今鎮守守備營求易置倖門復啟初納諫如流¶
今政事不便者言官論奏直曰有㫖訑訑拒人帝頗納¶
其説未幾出為河南副使歴官至南京户部右侍郎珊¶
字徳聲貴池人正徳六年進士巡撫貴州時討都匀叛¶
<pb:KR2a0038_WYG_299-19a>¶
苖有功¶
¶
　　韋商臣字希尹長興人嘉靖二年進士授大理評事明¶
年冬商臣以大禮初定廷臣下吏貶謫者無虚日乃上¶
疏曰臣所居官以平獄為職乃自授任以來竊見羣臣¶
以議禮忤㫖者左遷則吏部侍郎何孟春一人謫戍則¶
學士豐熙等八人杖斃則編修王思等十七人以咈中¶
使逮問則副使劉秉鑑布政馬卿知府羅玉查仲道等¶
十人以失儀就繋則御史葉竒主事蔡乾等五人以京¶
<pb:KR2a0038_WYG_299-19b>¶
朝官為所屬訐奏下獄則少卿樂頀御史任洛等四人¶
此皆不平之甚上干天象下駭衆心臣竊以為皆所當¶
宥况比者水旱疫癘星隕地震山崩泉湧風雹蝗蝻之¶
害殆徧天下有識莫不寒心及今平反庶獄復戍者之¶
官録死者之後釋逮繋者之囚正告訐者之罪亦弭災¶
禳患之一道也帝責以沽名賣直謫清江丞量移徳安¶
推官遷河南僉事討平永寧巨冦以功受賞伊王虐殺¶
其妃商臣論如律嘗治里居給事中杜桐殺人罪桐構¶
<pb:KR2a0038_WYG_299-20a>¶
之吏部尚書汪鋐甫遷四川參議遂以考察落職歸言¶
官薛宗鎧戚賢戴銑輩交章救不納家居數十年卒¶
黎貫字一卿從化人正徳十二年進士改庶吉士授御¶
史刷卷福建劾鎮守内官尚春侵官帑狀悉追還之世¶
宗入繼貫請復起居注之制命詞臣編類章奏備纂述¶
從之登極詔書禁四方貢獻後鎮守中官貢如故貫上¶
言陛下明詔甫頒而諸内臣曲説營私希恩固寵其假¶
朝命以徴取者謂之額而自挾以獻者謂之額外㒺虐¶
<pb:KR2a0038_WYG_299-20b>¶
百姓致朝廷之澤壅而不流非所以昭大信彰君徳也¶
嘉靖二年帝從玉田伯蔣輪請于承天立興獻帝家廟¶
以輪子榮奉祀貫言陛下信一䛕臣之説委祀事于外¶
戚神不歆非類獻帝必將吐之不聴尋疏言國初夏秋¶
二稅麥四百七十一萬而今損九萬米二千四百七十¶
三萬而今損二百五十萬以嵗入則日减以嵗出則日¶
増乞敇所司通稽祖宗以來賦額及今日經費之數列¶
籍上聞知賦入有限則費用不容不節帝嘉納焉出按¶
<pb:KR2a0038_WYG_299-21a>¶
江西父喪歸久之起故官會帝從張孚敬議去孔子王¶
號改稱先師並損籩豆佾舞之數編修徐階以諫謫御¶
製改正祀典説頒示廷臣而孚敬復為祀典或問以希¶
合帝意議已定貫率同官合疏爭之帝震怒曰貫等謂¶
朕已尊皇考為皇帝孔子豈反不可稱王奸逆甚矣其¶
悉下法司按治于是都御史汪鋐言比者言官論事每¶
挟衆以凌人曰此天下公議也不知倡之者止一人請¶
究倡議之人明正其罪帝然之已而刑部尚書許讚等¶
<pb:KR2a0038_WYG_299-21b>¶
上其獄當贖杖還職帝特命禠貫為民久之卒扵家方¶
貫等上疏時禮科都給事中華陽王汝梅亦率同官抗¶
論且曰陛下萬幾之餘留神典禮甚盛舉也但恐生事¶
之臣望風紛起今日獻一議謂某制當革明日進一説¶
謂某制當復國家自此多事矣况祖宗成法守之百六¶
十年縱使少不如古循而行之亦未為過何必紛紛事¶
更易乎帝覽奏斥其違㫖以祀典説示之汝梅字濟元¶
由行人歴禮科都給事中八年二月以災異求言汝梅¶
<pb:KR2a0038_WYG_299-22a>¶
言比來章奏多逢迎請分别忠佞毋信䛕言大臣奏事¶
近多留中請悉付之公論人主之學詞命非所重今一¶
事之行動煩宸翰亦少䙝矣宜倣祖宗故事時御平臺¶
召見宰執面决大議既省筆札之勞且絶壅蔽之害疏¶
入忤㫖及夏言請分祀天地汝梅復偕同官力爭尋出¶
為浙江參政卒官¶
¶
　　彭汝實字子充嘉定州人正徳十六年進士授南京吏¶
科給事中嘉靖三年疏言九江盜起殺傷官軍操江伍¶
<pb:KR2a0038_WYG_299-22b>¶
文定不即議𠞰應城伯孫鉞擁兵不出俱宜切責帝竝¶
從之吕柟鄒守益下獄汝實抗章救又因災異上言邇¶
者黄風黒霧春旱冬雷地震泉竭揚沙雨土加以羣小¶
盛長盗賊公行萬民失業木異草妖時時見吿天變于¶
上地變于下人物變于中而修省之詔無過具文廷陛¶
之間忠邪未辨以逢迎為合禮以守正為沽直長鯨巨¶
鮞决網自如腴田甲第横賜無己陛下春秋已逾志學¶
而經筵進講畧無問難黄閣票擬依常批答棄燕閒于¶
<pb:KR2a0038_WYG_299-23a>¶
女寵委心腹于貂璫二廖諸張尚然緩死李隆蘇晉竟¶
得無他如此而望天意囘人心感不可得矣大學士費¶
宏以子坐事被論不出禮部侍郎温仁和以慶王台浤¶
事聴勘汝實言宜聴二臣避位以明進退之義因薦石¶
珤羅欽順顧清蔣冕可代宏李廷相崔銑湛若水何瑭¶
許告可代仁和章下所司奸人王邦竒之訐楊廷和彭¶
澤也汝實言邦竒先後兩疏始為惶駭之語終雜鄙䙝¶
之辭中所引事多顛倒淆惑至謂費宏石珤夜入楊一¶
<pb:KR2a0038_WYG_299-23b>¶
清門今不聞召問一清一清又久不為白何也陛下即¶
位之初廷和裁省冗員數萬坐此叢怒罷去今其長子¶
業以狂愚發遣亦可已矣而羣小蓄忿蔓連不已并其¶
次子及婿又復下獄夫誣告之律視其所誣輕重反坐¶
此國法也願追究主使之人與告人同罪毋令茍免貽¶
譏外蕃不聴汝實數言時政缺失又嘗力爭大禮為璁¶
蕚等所惡以親老再疏請改近地教職而舉貢士髙任¶
説王表自代章下吏部承璁蕚指言汝實倡言鼓衆撓¶
<pb:KR2a0038_WYG_299-24a>¶
亂大禮且與御史方鳯程啟充朋黨通賄自知考察不¶
容乃欲辭尊居卑不當聴其倖免遂奪職閒住與啟充¶
及徐文華安磐皆同里時稱嘉定四諫¶
¶
　　鄭自璧字采東祥符人𨽻籍京師正徳十二年進士改¶
庶吉士除工科給事中世宗踐阼中外競言時政自璧¶
請采有闗化理者類輯成書以備觀覽從之初正徳中¶
奄人多奪民業為莊田至是因民訴遣使往勘自璧復¶
備言其弊帝命勘者嚴治民患稍除嘉靖二年后父陳¶
<pb:KR2a0038_WYG_299-24b>¶
萬言辭黄華坊賜第請西安門外新宅詔予之自璧以¶
所請宅已鬻之民不當奪與安磐力爭不聴明年爭大¶
禮受杖三遷至兵科都給事中中官李能以修墩堡為¶
詞請定山海闗税額中官張忠尚書金獻民等論甘肅¶
功廕子錦衣其下參隨皆進秩鎮守江西中官黎鑑參¶
隨踰常額中官武忠從子英冒功擢副千户錦衣官裁¶
革者多夤緣復職而司禮監奏收已汰諸匠近五百人¶
孝陵淨軍于喜擅赴京奏辨安邉伯許泰戍死其子請¶
<pb:KR2a0038_WYG_299-25a>¶
襲祖職中官扶安黄英先後死官其親屬自璧皆抗疏¶
爭帝多不聴嘗偕同官劾郭勛奸貪及李福達事起復¶
劾勛交結妖人帝以勛故降㫖責自璧六年三月宣府¶
失事復劾總兵傳鐸并及鎮守中官王玳巡撫周金副¶
將時陳等罪鐸逮問陳褫冠帶而玳金責立功贖罪禮¶
部侍郎桂蕚請起王瓊于邉自璧率同官與御史譚纘¶
等言瓊罪宜追治蕚引奸邪請并論不納自璧最敢言¶
所言皆權倖直聲震朝野側目者共為蜚語聞于上吏¶
<pb:KR2a0038_WYG_299-25b>¶
部以資推太僕寺卿不用至是科道共劾中㫖降二級¶
調外任遂謫江隂縣丞命下大臣幸其去無救者後廷¶
臣屢論薦竟不召¶
¶
　　戚賢字秀夫全椒人嘉靖五年進士授歸安知縣縣有¶
蕭總管廟報賽無虚日會久旱賢禱不驗沉木偶于河¶
居數日舟過其地木偶躍入舟舟中人皆驚賢徐笑曰¶
是特未焚耳趨焚之潛令健𨽻入岸傍社誡之曰水中¶
人出械以來已果獲數人葢奸民募善泅者為之也知¶
<pb:KR2a0038_WYG_299-26a>¶
府萬雲鵬操下急賢數忤之當上計有毁雲鵬者將被¶
黜賢走吏部白其枉雲鵬竟得免而尚書桂蕚獨心異¶
賢喪去起知唐縣召為吏科給事中十四年春當大計¶
外吏大計罷者列永不用而是時言事諸臣忤柄臣意¶
率假計典錮之賢乃先事言所黜有未當者宜聴言官¶
論救帝稱善從其請㑹參議王存韋商臣言事忤要人¶
前給事中葉洪劾汪鋐被謫果在黜中賢方勘事陜西¶
給事中薛宗鎧因據賢疏伸救吏部特不可帝遂命已¶
<pb:KR2a0038_WYG_299-26b>¶
之及賢還朝以鋐咨横實張孚敬庇之乃條其罪狀曰¶
輔臣孚敬布腹心以操吏部之權懸利害以箝言官之¶
口即如考察一事陛下曲聴臣言許其申雪正防大臣¶
行私也今言官為洪等辯救孚敬乃曲庇冡臣巧言阻¶
遏陛下有堯舜知人之明輔臣負伯鯀方命之罪放流¶
之典具在惟陛下以威斷之帝内嘉賢言而重違孚敬¶
鋐意洪等竟不復再以喪去補刑科都給事中夏言柄¶
國會當選庶吉士不能無所徇賢疏陳請屬之弊帝納¶
<pb:KR2a0038_WYG_299-27a>¶
其言久之劾郭勛吞噬徧天下太廟災復劾勛及尚書¶
張瓚樊繼祖等而薦聞淵熊浹劉天和王畿程文徳徐¶
樾萬鏜吕柟魏校程啟充馬明衡魏良弼葉洪王臣可¶
任用言滋不悦激帝怒謫山東布政司都事諸被薦者¶
皆奪俸賢尋以父老自免歸十餘年卒賢少聞王守仁¶
説心契之及官于浙遂執弟子禮¶
¶
　　劉繪字子素一字少質光州人祖進太僕少卿繪長身¶
修髯磊落負竒氣好擊劒力挽六石弓舉鄉試第一登¶
<pb:KR2a0038_WYG_299-27b>¶
嘉靖十四年進士授行人改户科給事中二十年詔兩¶
京言官㑹遷邊才給事中邢如黙等薦毛伯温劉天和¶
等二十人而故御史段汝礪副都御史翟瓚參議王洙¶
與焉繪言汝礪乃大學士翟鑾姻戚瓚洙則夏言諭指¶
如黙排羣議而薦之者相臣挾權以遏言官言官懼勢¶
而咈公議上下雷同非社稷福乞罷鑾言罪如黙為徇¶
私植儻者戒帝是其言出如黙于外言適罷政鑾置不¶
問明年寇大入山西繪上疏曰諳達方彊必為腹心患¶
<pb:KR2a0038_WYG_299-28a>¶
議者謂宜守不宜戰以故邊將多自全或拾殘騎報首¶
功督巡諸臣亦第列士馬守要害名曰清野實則避鋒¶
名曰守險實則自衞請專任翟鵬得便宜從事馳發宣¶
大山西士馬合十七八萬人三路竝舉有進無退寇雖¶
多可計日平也帝壯其言令假鵬便宜得戮都指揮以¶
下然鵬舉不能出塞頃之劾山西巡撫劉臬結納夏言¶
且請罷吏部尚書許瓚宣府巡撫楚書臬書由是去職¶
繪兩劾言言憾之出為重慶知府土官爭地相讐檄諭¶
<pb:KR2a0038_WYG_299-28b>¶
之即定上官交薦而言再入政府屬言者論罷之家居¶
二十年卒子黄裳兵部員外郎倭䧟朝鮮命贊畫侍郎¶
宋應昌軍務渡鴨綠江抵平壤大敗賊兵賊遁黄裳追¶
逐又連破之録進郎中¶
¶
　　錢薇字懋垣海鹽人嘉靖十一年進士受業湛若水官¶
行人泊然自守與同年生蔣信輩朝夕問學擢禮科給¶
事中請令將帥家丁得自耕塞下田毋徴其賦總督大¶
臣假便宜專制閫外格不行又疏劾大學士李時禮部¶
<pb:KR2a0038_WYG_299-29a>¶
尚書夏言工部尚書温仁和外戚蔣輪進右給事中郭¶
勛請復鎮守内官擅易置宿衛將校薇憤疏其不法七¶
事帝眷勛然素知其横兩不問己因星變極言主徳之¶
失帝深銜之未發疏諫南巡坐奪俸内閣夏言輩所選¶
宮僚多以徇私劾罷薇偕同官吕應祥任萬里乞如㑹¶
推故事集内閣九卿公舉帝特命竝斥為民累薦皆報¶
寢集鄉里晚進與講學足跡不及公府倭患起請於巡¶
撫王忬集兵為備鄉人徳之卒年五十三隆慶初贈太¶
<pb:KR2a0038_WYG_299-29b>¶
常少卿¶
¶
　　洪垣字峻之婺源人嘉靖十一年進士禮部侍郎湛若¶
水講學京師垣受業其門授永康知縣徴授御史十八¶
年世宗南巡冊立皇太子命閣臣夏言顧鼎臣選宫僚¶
垣再疏言温仁和張衍慶薛僑胡守中屠應竣華察胡¶
經史際白悦皇甫涍等皆庸流不可使輔導青宫帝亦¶
已從他諫官言廢黜者數人未幾劾文選郎中黄禎先¶
賄選郎楊育秀得為考官及居文選貪婪欺㒺知州王¶
<pb:KR2a0038_WYG_299-30a>¶
顯祖等考察調簡而補大州知縣何瑚年過六十而選¶
御史皆非制今當大計京官乃以猥瑣之曹世盛為考¶
功郎誤國甚帝下其章都察院令㑹吏科參覈乃下禎¶
詔獄及育秀顯祖等咸斥為民因詰責吏部尚書許讚¶
都御史王廷相而令十三道御史公舉隠年冒進若瑚¶
者御史王之臣等坐調者四人世盛亦改他部垣一疏¶
而御史曹郎以下得罪者至二十餘人出按廣東以安¶
南欵附増俸一級未竣出為温州知府嵗饑有閉糴者¶
<pb:KR2a0038_WYG_299-30b>¶
饑民殺之垣坐落職歸復與同里方瓘往從若水若水¶
為建二妙樓居之家食四十餘年年九十瓘絶意仕進¶
嘗自廣東還同行友瘴死舟中例不載屍瓘秘不以告¶
與同寢纍日至韶州始發之垣同年吕懐廣信永豐人¶
亦若水髙弟子由庶吉士授兵科給事中改春坊左司¶
直郎歴右中允掌南京翰林院事每言王氏之良知與¶
湛氏體認天理同㫖其要在變化氣質作心統圖説以¶
明之終南京太僕少卿¶
¶
<pb:KR2a0038_WYG_299-31a>¶
　　周思兼字叔夜華亭人少有文名嘉靖二十六年進士¶
除平度知州躬巡郊野坐籃輿中攜飯一盂令鄉民以¶
次舁行因盡得閭閻疾苦狀悉蠲除之王府奄人縱莊¶
奴奪民産監司杖奴斃奄迫王奏聞巡撫彭黯令思兼¶
讞之王置酒欲有所囑竟席不敢言思兼閲獄詞曰此¶
决杖不如法罪當杖以王故加一等奄誣告罪當戍以¶
王故末减監司竟得復故秩旁郡饑民掠食所司持之¶
急且為亂上官檄思兼治之作小木牌數千散四郊令¶
<pb:KR2a0038_WYG_299-31b>¶
執牌就撫悉振以錢糓事遂定入覲舉治行第一當遷¶
州人走闕下以請乃復留一年擢工部員外郎督臨清¶
磚厰士民遮道泣送同年生貌類思兼使經平度民競¶
走謁見非是各歎息去河將决思兼募民築隄身立赤¶
日中隄成三日而秋漲大發民免于災進郎中出為湖¶
廣僉事岷府宗室五人封爵皆將軍殺人掠貲財監司¶
避不入武岡者二十年思兼亷得奸狀縳其黨悉繋之¶
獄五人藏利刄入思兼與揖而捫其臂曰吾為将軍百¶
<pb:KR2a0038_WYG_299-32a>¶
口計將軍乃為此曹死耶皆沮退乃列其罪奏聞悉錮¶
之髙牆還田宅子女於民遭内艱去官不復出居久之¶
起廣西提學副使未聞命而卒¶
¶
　　顔鯨字應雷慈谿人嘉靖三十五年進士授行人擢御¶
史出視倉場奸人馬漢怙定國公勢貸子錢漕卒償不¶
時則没入其糧為怨家所訴漢持定國書至鯨立論殺¶
之四十一年畿輔山東西河南北大稔鯨請州縣贓罰¶
銀毋輸京師盡易粟備振且發内府新錢為糴本帝悉¶
<pb:KR2a0038_WYG_299-32b>¶
報可已上漕政便宜六事明年出按河南伊王典楧怙¶
惡久結掖廷中官嚴嵩父子内外應援所請奏立下爪¶
牙率礦盗鯨欲除之與參政耿隨卿計持王承奉王鑑¶
罪鑑日告王所謀時嵩已敗鯨乃奏記徐階説諸大璫¶
絶其援又盡捕王偵事飛騎託言防寇檄知府兵分屯¶
要害地乃會巡撫胡堯臣劾典楧抗㫖矯敇僭擬淫虐¶
十大罪王䕶衛及諸亡命幾萬人不敢發帝震怒廢王¶
為庶人錮之髙墻没其貲削世封兩河人鼓舞相慶景¶
<pb:KR2a0038_WYG_299-33a>¶
王之國越界奪民産為莊田鯨執治其爪牙魏國公侵¶
民産假欽賜名樹碑為界鯨仆其碑戍其人錦衣帥受¶
諸俠少金署名校尉籍中為民害列侯使王府道路驛¶
騷王府内官進奉駕龍舟所過恣横鯨請校尉缺從兵¶
部補冊封改文臣王府進奉遣屬吏詔冊親王及妃遣¶
列侯餘皆如鯨議改督畿輔學政大興知縣髙世儒奉¶
詔核逃役都督朱希孝以勾軍劾之下部議鯨劾希孝¶
亂法言世儒等按籍召行戸非勾禁軍此乃禁軍子弟¶
<pb:KR2a0038_WYG_299-33b>¶
家人倚城社冒禁衛名致吏不敢問富人得抗詔而貧¶
者為溝中瘠世儒無罪罪在錦衣帝怒責鯨詆誣勛臣¶
貶安仁典史隆慶元年歴湖廣提學副使以試恩貢生¶
失張居正指降山東參議改行太僕少卿都御史海瑞¶
薦鯨異才不報鯨按河南時黜新鄭知縣其人髙拱所¶
庇也在湖廣王篆欲祀其父鄉賢執不許至是拱掌吏¶
部篆為考功遂以不謹落鯨職萬厯中給事中鄒元標¶
御史饒位交章薦之報寢御史顧雲程言陛下大起遺¶
<pb:KR2a0038_WYG_299-34a>¶
佚獨鯨及管志道以考察格之夫相與冡宰賢則黜幽¶
為公典否則驅除異己而已近又登用被察吳中行艾¶
穆魏時亮趙世卿獨靳鯨志道何也給事中姜應麟李¶
𢎞道亦言之僅以湖廣副使致仕中外論薦十餘疏不¶
果用¶
¶
　　贊曰傳稱未信而諫則以為謗已然志節之士惓惓忠¶
愛何忍以不信自外其君哉張芹等懐抱悃忱激昻論¶
事其言雖不盡用要與緘黙者異矣¶
<pb:KR2a0038_WYG_299-34b>¶
¶
¶
¶
¶
¶
¶
¶
　　明史卷二百八¶
¶

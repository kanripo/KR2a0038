# -*- mode: mandoku-view -*-
#+TITLE: 明史
#+DATE: 2019-03-29 20:49:20.387750
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 494
<pb:KR2a0038_WYG_494-1a>¶
　　欽定四庫全書¶
¶
　　明史卷三百五考證¶
¶
　　李芳傳而是時司禮諸閹滕祥孟冲陳洪方有寵　(臣)¶
方煒按明實録滕祥乃御用監太監未掌司禮與此¶
互異謹識¶
¶
　　李芳傳冲傳㫖下海户王印於鎮撫司論戍法司不預¶
聞納肅藩輔國将軍縉&KR1463;賄越制得嗣封肅王　(臣)¶
方煒按肅王紳堵無子縉&KR1463;為紳堵從祖例不宜襲¶
<pb:KR2a0038_WYG_494-1b>¶
部議以郡王理籓事帝不許隆慶五年特命嗣爵設¶
官屬之半見諸王列傳謹附考¶
¶
　　李芳傳給事中石星李已陳吾徳御史詹仰庇尚寳丞¶
鄭履淳皆廷杖削籍　(臣)方煒按陳吾徳傳時命中¶
官崔敏市珍寳李已執奏不從吾徳復偕已上疏帝¶
怒杖已百錮獄斥吾徳為民是吾徳未經廷杖與此¶
稍異謹附識¶
¶
　　馮保傳穆宗甫崩保言於后妃斥孟冲而奪其位　(臣)¶
<pb:KR2a0038_WYG_494-2a>¶
方煒按胡涍傳神宗即位之六日命馮保代孟冲掌¶
司禮監是保代冲在神宗即位後與此傳少異謹附¶
識¶
¶
　　馮保傳所昵孫海客用為乾清宫管事牌子　(臣)方煒¶
按時慈聖太后使保捕孫海客用杖而逐之見張居¶
正傳又按馮經綸傳有萬厯二十二年五城御史籍¶
中官客用家事是客用後復召還旋以得罪又被籍¶
也謹附考¶
¶
<pb:KR2a0038_WYG_494-2b>¶
　　馮保傳居正以遺疏薦其坐主潘晟入閣保即遣官召¶
之　(臣)方煒按張居正傳稱潘晟為馮保所受書者故¶
强張居正薦之而此傳則謂晟為居正坐主葢薦晟本¶
出保意居正又以座主故曲徇之合兩傳叅觀情事¶
乃&KR0640;謹附識¶
¶
　　馮保傳東宫舊閹張鯨張誠乗間陳其過惡請令閒住¶
(臣)方煒按李沂傳稱言官競劾張鯨時或謂鯨罪¶
¶
　　至如馮保以張誠掌司禮素徳保故授意言者發之¶
<pb:KR2a0038_WYG_494-3a>¶
云云誠既徳保不應陳其過惡其情事與此傳所記¶
互異謹附識¶
¶
　　張鯨傳二十四年春以誠聨姻武清侯擅作威福降奉¶
御司香孝陵籍其家　(臣)方煒按馬經綸傳張誠失¶
帝意㑹誠家奴錦衣千户霍文炳當遷指揮僉事帝¶
以是罪之斥逐三十餘人事在二十三年與此少異¶
謹附考¶
¶
　　張鯨傳鯨以私家閒住　(臣)方煒按李世逹傳世逹為¶
<pb:KR2a0038_WYG_494-3b>¶
刑部尚書時張鯨有罪言官交劾帝曲貸之世逹執¶
奏帝乃屏鯨於外此傳失載世逹名謹附識¶
¶
　　陳増傳増始至山東即劾福山知縣韋國賢帝為逮問¶
削職　(臣)方煒按時韋國賢忤増被侵辱廵撫萬象¶
春力保持之增劾國賢因及象春黨庇座奪俸見象¶
春本傳謹附識¶
¶
　　陳增傳益都知縣吳宗堯抗増被䧟幾死　(臣)方煒按¶
時守令見増如屬吏宗堯獨具賔主禮又驛丞金子¶
<pb:KR2a0038_WYG_494-4a>¶
登說増開孟坵山礦宗堯叱其罔子登搆於増日徴¶
千人鑿山又誣富民盗礦三日捕繋五百人宗堯遂¶
盡發増不法事帝怒因逮治見宗堯本傳謹附考¶
¶
　　陳増傳鹽務少監魯保亦奏守訓等阻塞鹽課　(臣)方¶
煒按郭正域傳兩淮稅監魯保請給闗防兼督江南¶
浙江織造沈鯉持不可正域亦力爭明史紀事本末¶
又有歙縣監生吳養晦投稅監魯保之文是保亦兼¶
領稅監謹附考¶
¶
<pb:KR2a0038_WYG_494-4b>¶
　　陳増傳(陳奉附)遂誣㐮陽知府李商畊　(臣)方煒按明¶
史紀事本末作荆州知府李啇畊與此互異謹附識¶
¶
　　陳増傳帝為逮珏任重而謫州畊等官　(臣)方煒按華¶
珏逮下詔獄以唐文獻力周旋得無死見文獻本傳¶
謹附考¶
¶
　　陳増傳武昌兵偹僉事馮應京劾奉十大罪　(臣)方煒¶
按馮應京傳稱應京抗疏列奉九大罪此作十大罪¶
與本傳互異應京原疏諸書不載無可考証謹附識¶
¶
<pb:KR2a0038_WYG_494-5a>¶
　　陳増傳而御馬監監承李道芳督理湖口船稅亦奏奉¶
水沮商舟陸截販賈徴三解一病國剥民　(臣)方煒¶
按鄱陽故無啇稅時李道為稅使置闗湖口征課大¶
學士吳道南請罷關勿征帝不納見道南本傳謹附¶
考¶
¶
　　陳増傳(髙淮附)吏部尚書李戴刑部尚書蕭大亨皆劾¶
淮擅離信地挟兵潛住京師乃數百年未有之事¶
(臣)方煒按淮假進貢名率甲至國門大學士沈鯉中¶
<pb:KR2a0038_WYG_494-5b>¶
夜宻奏其不可詔責而止互見沈鯉本傳謹附考¶
¶
　　陳増傳誣同知王邦才叅将李獲陽逐殺欽使刼奪御¶
用錢糧二人皆逮問　(臣)方煒按李頥傳又有淮誣¶
劾山海同知羅大器事此傳未載謹附考¶
¶
　　梁永傳永又請兼鎮守職銜　(臣)方煒按永求領鎮守¶
事以沈鯉言而罷互見鯉傳謹附考¶
¶
　　梁永傳知縣宋時際怒弗予　(臣)方煒按宋時際華珏¶
傳作宗時際明史紀事本末作宋時隆其姓名均與¶
<pb:KR2a0038_WYG_494-6a>¶
此異謹識¶
¶
　　梁永𫝊陜西廵撫顧其志盡發其奸　(臣)方煒按余懋¶
衛傳時梁永慮軍民為難召亡命擐甲自衛御史王¶
基洪聲言永必反具陳永斬闗及殺掠吏民状廵撫¶
顧其志頗為永諱永乃藉口辦與此傳所稱顧其志¶
盡發其奸者情事互異謹附考¶
¶
　　梁永傳(楊榮附)榮由是愈怙寵誣劾尋甸知府蔡如川¶
(臣)方煒按明史紀事本未作雲南知府蔡如川與¶
¶
<pb:KR2a0038_WYG_494-6b>¶
　　此稍異謹附識¶
¶
　　梁永傳帝乃止誅世勛等而用廵撫陳用賓議令四川¶
稅使邱来雲兼攝雲南事　(臣)方煒按二百三十卷¶
汪若霖傳作廵撫趙用賓其妵與此互異考本紀有¶
雲南蠻叛廵撫都御史陳用賓坐失事下獄事與此¶
相合則作趙者誤謹於汪若霖傳内改正此傳仍原¶
文附識¶
¶
　　梁永傳山西稅監孫朝劾降夏縣知縣韓薫　(臣)方煒¶
<pb:KR2a0038_WYG_494-7a>¶
按二百四十二卷程紹傳二百二十五卷李戴傳俱¶
作山西税使張忠以夏縣知縣韓薫忤已　奏調僻地¶
與此作孫朝者不同但考張忠係礦監非税監况忠¶
所劾乃夏將知縣袁應春亦非韓薫此自係孫朝之¶
事當係李戴程紹二傳之誤謹於二傳内改正此傳¶
仍原文謹識¶
¶
　　梁永傳江西礦監潘相激浮梁景徳鎮民變焚燒厰¶
(臣)方煒按時潘相歐折輔國将軍謀圯股因劾李鴻¶
<pb:KR2a0038_WYG_494-7b>¶
主使廵按御史吳達可疏救不聴相又請開廣信銅¶
塘山採大木鑿泰和斌姥山石膏達可復極諌閣臣¶
亦争之乃寢見達可本傳謹附考¶
¶
　　陳矩傳自朝房至勲戚大臣門各有匿名書一帙名曰¶
續憂危竑議　(臣)方煒按續憂危竑議内尚有陳汝¶
忠鄭國泰二人之名此傳未載謹附考¶
¶
　　陳矩傳禮部侍郎李廷機亦以生光前詩與妖書詞合¶
乃具獄生光問凌遲死　(臣)方煒按時廷機與御史¶
<pb:KR2a0038_WYG_494-8a>¶
沈裕同官凃宗濬俱署名上疏趣定皦生光獄株連¶
遂絶見廷機本傳謹附考¶
¶
　　陳矩傳鯉正域嘉慶及株連者皆賴矩得全　(臣)方煒¶
按周嘉慶以治無騐令革任回籍又有同知胡化教¶
官阮明卿及厰衛所捕毛尚文皆以波及獲免見郭¶
正域傳謹附考¶
¶
　　陳矩傳御史曺學程以阻封日本酋闗白事繋獄且十¶
年法司請於矩求出矩謝不敢已而宻白之竟得釋¶
<pb:KR2a0038_WYG_494-8b>¶
(臣)方煒按曺學程傳學程父繋獄遇赦不原救者¶
¶
　　率不聴三十四年九月始用朱賡言謫戍湖廣寜逺¶
衛與此傳稍異謹附識¶
¶
　　魏忠賢傳變姓名曰李進忠　(臣)方煒按忠賢初名進¶
忠與李選侍心腹閹李進忠者本屬二人以楊漣疏¶
恭及忠賢忠賢求救於王安安為委罪於選侍宫中¶
之李進忠以餙外廷外廷不能辨也見明史紀事本¶
末謹附考¶
¶
<pb:KR2a0038_WYG_494-9a>¶
　　魏忠賢傳封客氏奉聖夫人廕其子侯國興　(臣)方煒¶
按明史紀事本末作加客氏子國興錦衣指揮使與¶
此作千戸者不同謹附識¶
¶
　　魏忠賢傳忠賢同客氏逐魏朝　(臣)方煒按魏朝被逐¶
後忠賢矯㫖發鳳陽縊殺之見明史紀事本末謹附¶
考¶
¶
　　魏忠賢傳皇后張氏孕客氏以計墮其胎　(臣)方煒按¶
忠賢以張后為故司禮劉克敬所選遷怒克敬謫發¶
<pb:KR2a0038_WYG_494-9b>¶
鳯陽縊殺之見閹黨傳謹附考¶
¶
　　魏忠賢傳矯中㫖召用例轉科道以朱童䝉郭允厚為¶
太僕少卿吕鵬雲孫杰為大理丞　(臣)方煒按時擢¶
為京卿者尚有被察之徐大化科道復故官者尚有¶
王志道見霍維華傳此傳不載謹附考¶
¶
　　魏忠賢傳呈秀造天鑒同志諸錄王紹徽亦造㸃将諸¶
録皆以鄒元標顧憲成葉向髙劉一燝等為魁盡羅¶
入不附忠賢者號曰東林黨人獻于忠賢　(臣)方煒¶
<pb:KR2a0038_WYG_494-10a>¶
按天鑒録皆閹黨名姓有真心為國不附東林横被¶
排斥久抑林野冷局外轉諸目凡一百三人同志録¶
皆東林黨人所列政府十一人部院五十七人卿等¶
七十三人臺省七十六人部曺四十一人藩臬以下¶
二十六人貲即武弁山人二十一人㸃将録以坊行¶
水滸傳晁葢及宋江等一百八人天罡地煞之數分¶
配東林諸人妵名謹附考¶
¶
　　魏忠賢傳而御史梁夢環復興汪文言獄下鎭撫司拷¶
<pb:KR2a0038_WYG_494-10b>¶
死許顯純具爰書詞連趙南星楊漣等二十餘人削¶
籍遣戍有差　(臣)方煒按魏大中傳時文言下獄許¶
顯純自削牘以上趙南星楊漣左光斗魏大中李若¶
星毛士龍袁化中繆昌期鄒維璉鄧渼盧化鼇錢士¶
晉夏之令王之寀徐良彦熊明遇周朝瑞黄龍光顧¶
大章李三才恵世揚施天徳黄正賓輩無所不牽引¶
所載妵名較此為詳謹附考¶
¶
　　魏忠賢傳中書吴懐賢讀楊漣疏擊莭稱歎奴告之斃¶
<pb:KR2a0038_WYG_494-11a>¶
懐賢籍其家　(臣)方煒按明史紀事本末懐賢見楊¶
漣疏擊節稱快旁註曰當如任守忠即時安置同官¶
傳應星入告忠賢即逮下獄拷死與此傳互異謹識¶
¶
　　魏忠賢傳武牟蒋應陽為廷弼訟寃立誅死　(臣)方煒¶
按明史紀事本末材官蒋應陽以熊廷弼下獄代為¶
投揭白寃復入監左右之忠賢緝獲以所擕圖畵指¶
為妖書寘之重辟與此傳較詳謹附考¶
¶
　　魏忠賢傳評事許志吉　(臣)方煒按明史紀事本末作¶
<pb:KR2a0038_WYG_494-11b>¶
太僕寺丞許志吉又作大理寺副其官皆與此互異¶
謹附識¶
¶
　　魏忠賢傳薊州道胡士容以不具建祠文遵化道耿如¶
祀入祠不拜皆下嶽論死　(臣)方煒按明史紀事本¶
末胡士容以崔呈秀薦其妾弟蕭惟中為守&KR0640;不從¶
欲建祠於薊州又不聼遂激忠賢怒下獄與此稍異¶
謹附識¶
¶
　　魏忠賢傳再叙三大工功封從子良棟為東安侯加良¶
<pb:KR2a0038_WYG_494-12a>¶
卿太師鵬翼少師良棟太子太保　(臣)方煒按封魏¶
鵬翼安平伯在天啟七年六月己夘加長卿太師鵬¶
翼少師在八月丙申封良棟東安侯在八月乙巳詳¶
見本紀謹附考¶
¶
　　魏忠賢傳客氏居宫中脅持皇后殘虐宫嬪偶出歸私¶
第騶從赫奕照衢路望若鹵簿　(臣)方煒按時客氏¶
在宫中乗小轎如妃嬪禮徃私宅内侍王朝恩等數¶
十人着紅玉帶前驅客氏乗輿由嘉徳門經月華門¶
<pb:KR2a0038_WYG_494-12b>¶
至乾清宫前亦不下輿侍從呼殿之盛逺過聖駕燈¶
炬簇擁熒然白晝在外或住旬日忠賢促之始入出¶
入皆以五更見明史紀事本末所載視此為詳謹附¶
考¶
¶
　　魏忠賢傳應元故忠賢博徒也帝知之斥應元　(臣)方¶
煒按崇禎遺録信府承奉徐應元王國用皆忠賢黨¶
上即位命以潛邸服玩器用賜皇親劉效祖周奎二¶
人匿其半他日較射上見應元棕㡌金頂乃潛邸物¶
<pb:KR2a0038_WYG_494-13a>¶
詰責之應元惶恐謝於是并國用禠逐之所紀與此¶
稍異謹附識¶
¶
　　王體乾傳(李永貞附)荘烈帝立永貞陽引退行十五萬¶
金於體乾及司禮王永祚王本政求援三人惡其反¶
覆首於帝　(臣)方煒按明史紀事本末永貞聞忠賢¶
敗餽太監王體乾王永祚王文政各五萬金懼泄以¶
獻内承運庫其情事相合而王本政作文政與此異¶
謹附識¶
¶
<pb:KR2a0038_WYG_494-13b>¶
　　張彛憲傳乃思復用近侍　(臣)方煒按明史紀事本末¶
是年九月又命太監唐文征提督京營戎政十一月¶
以太監李竒茂監視陜西茶馬吳直監視登島兵餉¶
又李曰輔傳時又命張國元監軍東恊王之心中恊¶
鄧希詔西恊此傳均未載謹附考¶
¶
　　張彛憲傳彛憲益驕縱故勒邉鎮軍器不發　(臣)方煒¶
按袁繼咸傳時彛憲奏請令朝覲官齎册以隆體貌¶
繼咸疏論謂此令行則外官莫不叅謁屏息跪拜於¶
<pb:KR2a0038_WYG_494-14a>¶
中官之座率天下為無恥大不便彛憲大恚與繼咸¶
互訐奏帝不聼此傳未載謹附考¶
¶
　　髙起潛傳八年盡撤諸鎮内臣惟起潛監視如故　(臣)¶
方煒按八年冬十一月太監髙起潜弟廕錦衣衛中¶
所正千户世襲見明史紀事本末此傳未載謹附考¶
¶
　　髙起潜傳起潜行部視師令監司以下悉用軍禮　(臣)¶
方煒按明史紀事本末時監視之設止多一扣餉之¶
人監視欲滿則督撫鎮道皆有所恃以飾功掩過故¶
<pb:KR2a0038_WYG_494-14b>¶
邉吏皆樂有監視而上方倚任中官不察也所言弊¶
竇視此傳為祥謹附考¶
¶
　　髙起潜傳勲從賊至　(臣)方煒按時守陵太監申芝秀¶
自昌平降賊亦縋上入見偹述賊犯多不道語請遜¶
位上怒叱之見明史紀事本末謹附考¶
¶
¶
　　明史卷三百五考證¶
¶

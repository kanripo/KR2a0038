# -*- mode: mandoku-view -*-
#+TITLE: 明史
#+DATE: 2019-03-29 20:49:09.677778
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 283
<pb:KR2a0038_WYG_283-1a>¶
　　欽定四庫全書¶
¶
　　明史卷二百¶
¶
　　大學士張廷玉等奉　敕修¶
¶
　　列傳第八十八¶
¶
　　姚　鏌(子　淶)　　　張　嵿¶
¶
　　伍文定(邢珣等)　　　蔡天祜(胡　瓚張文錦)¶
¶
　　詹　榮(劉源清)　　　劉天和¶
¶
　　楊守禮　　　　　　張　岳(李允簡)¶
¶
<pb:KR2a0038_WYG_283-1b>¶
　　郭宗臯　　　　　　趙時春¶
¶
　　姚鏌字英之慈谿人𢎞治六年進士除禮部主事進員¶
外郎擢廣西提學僉事立宣成書院延五經師以教士¶
子桂人祀山魈卓旺鏌毁像俗遂變遷福建副使未㡬¶
改督學政正徳九年擢貴州按察使十五年拜右副都¶
御史巡撫延綏上邉務六事皆議行嘉靖元年濟農入¶
涇陽鏌遣逰擊彭楧出西路釋指揮卜雲於獄使副之¶
夜半邀擊斬其二將乃遁璽書褒諭尋召為工部右侍¶
<pb:KR2a0038_WYG_283-2a>¶
郎出督漕運改兵部左侍郎四年遷右都御史提督兩¶
廣軍務兼巡撫田州土官岑猛謀不軌鏌調永順保靖¶
兵使沈希夷與張經李璋張佑程鑒各統兵八萬分道¶
討而鏌與總兵官李麒等攻破定羅丹梁用希儀計結¶
猛婦翁岑璋使為内應大破之斬猛子邦彦璋誘殺猛¶
獻其首詔進鏌左都御史加太子少保任一子官諸將¶
進秩有差鏌請改設流官陳善後七事制可乃命參議¶
汪必東僉事申惠與參將張經以兵萬人鎮其地必東¶
<pb:KR2a0038_WYG_283-2b>¶
惠移疾他駐猛黨盧蘇王受等詐言猛不死借交趾兵¶
二十萬且至夷民信之蘇等薄城經突圍走城遂䧟王¶
受亦攻入思恩府巡按御史石金劾鏌失策罔上竝論¶
前總督盛應期帝以鏌有功許便冝撫𠞰蘇受数求赦¶
鏌不許将大討之㑹廷議起王守仁督兩廣軍令鏌與¶
同事鏌引疾乞罷許馳驛歸初廣東提學道魏校毁諸¶
寺觀田數千畝盡入霍韜方獻夫諸家鏌至廣追還之¶
官韜獻夫恨甚與張璁桂蕚合排鏌謂大同當征而反¶
<pb:KR2a0038_WYG_283-3a>¶
撫田州當撫而反征皆費宏謀國不臧醸成南北患時¶
宏雖去猶借鏌以排之也鏌既得請方候代千夫長韋¶
貫徐伍攻復思恩鏌上其状詔先賞貫等而以撫𠞰事¶
宜俟守仁處置既而鏌奏辯石金前疏詆金阻撓養㓂¶
金亦再疏詆鏌帝先入璁等言落鏌職閒住其後蘇受¶
復叛帝漸思鏌十三年三邉闕摠制大學士費宏李時¶
同召對宏薦鏌時亦助之遂命以兵部尚書總制三邉¶
軍務未赴宏卒鏌辭帝不悦仍落職閒住鏌既罷薦者¶
<pb:KR2a0038_WYG_283-3b>¶
至二十疏不用家居數年卒子淶字維東嘉靖二年殿¶
試第一授翰林修撰争大禮廷杖又議郊祀合祀不當¶
輕易召修明倫大典懇辭不與累官侍讀學士¶
¶
　　張嵿字時峻蕭山人成化二十三年進士𢎞治初修憲¶
宗實録命徃蘇松諸府採軼事事竣授上饒知縣遷南¶
京兵部主事就進刑部郎中正徳初遷興化知府隆平¶
侯張祐無子弟禄與族人争襲訴於南京法司久不决¶
復訴京師劉瑾方擅政遂削尚書樊瑩都御史髙銓籍¶
<pb:KR2a0038_WYG_283-4a>¶
嵿以郎承勘為民瑾敗起知南䧺擢江西參政進右布¶
政使舉治行卓異遷左寧王宸濠欲拓地廣其居嵿執¶
不可大恚遣人餽之嵿發視則棗梨薑芥盖隐語也未¶
㡬召為光禄&KR0056;以右副都御史巡撫保定諸府忤中官¶
移疾歸世宗即位命以右都御史總督兩廣軍務廣西¶
上思州賊黄鏐糾峝兵刧州縣嵿討禽之廣東新寧恩¶
平賊蔡猛三等剽掠衆至數萬嵿合兵三萬餘人擊新¶
寧諸賊破巢二百禽斬一萬四千餘人俘賊属五千九¶
<pb:KR2a0038_WYG_283-4b>¶
百餘人猛三等皆授首自嶺南用兵以寡勝衆未有若¶
是役者㨗聞奨賚程鄉賊梁八尺等與福建上杭流賊¶
相應遣都指揮李臯等㑹福建官兵夾擊俘斬五百餘¶
人歸善李文積聚奸宄拒捕討之久弗克嵿遣參政徐¶
度等𠞰之俘斬千餘人佛即機國人别都盧剽刦滿刺¶
加諸國復率其属疎世利等擁五舟破巴西國遂入㓂¶
新㑹嵿遣將出海禽之獲其二舟賊乃遁尋召掌南京¶
都察院事就改工部尚書六年大計京官拾遺被劾致¶
<pb:KR2a0038_WYG_283-5a>¶
仕後數年卒¶
¶
　　伍文定字時泰松滋人父琇貴州參議文定登𢎞治十¶
二年進士有膂力便弓馬議論慷慨授常州推官精敏¶
善决獄稱彊吏魏國公徐俌與民争田文定勘歸之民¶
劉瑾入俌重賄興大獄巡撫艾樸以下十四人悉被逮¶
文定已選成都同知亦下詔獄斥為民瑾敗起補嘉興¶
江西姚源賊王浩八等流劫浙江開化都御史俞諫檄¶
文定與參将李隆都指揮江洪僉事儲珊討之軍華埠¶
<pb:KR2a0038_WYG_283-5b>¶
而都指揮白𢎞與湖州知府黄衷别營馬金賊黨劉昌¶
三破執𢎞官軍大挫浩八突華埠洪文定擊敗之追及¶
於孔埠隆珊亦追至池淮破其巢進攻淫田洪以奇兵¶
深入中賊誘與指揮張琳等皆被執文定等殿後得還¶
賊亦遁歸江西諫等上文定忠勇状詔所司奨勞擢河¶
南知府計禽賊張勇李文簡以才任治劇調吉安府計¶
平永豐及大㡌山賊已佐巡撫王守仁平桶岡横水宸¶
濠反吉安士民争亾匿文定斬亾者一人衆乃定乃迎¶
<pb:KR2a0038_WYG_283-6a>¶
守仁入城知府邢珣徐璉戴徳孺等先後至共討賊文¶
定當大帥丙辰之戰身犯矢石火燎鬚不動賊平功最¶
擢江西按察使張忠許泰至南昌欲冐其功而守仁已¶
俘宸濠赴浙江忠等失望大恨文定出謁遂縛之文定¶
罵曰吾不恤九族為國家平大賊何罪汝天子腹心屈¶
辱忠義為逆賊報讐法當斬忠益怒椎文定朴地文定¶
求解任不報尋遷廣東右布政使未赴而世宗嗣位上¶
忠等罪状且曰曩忠泰與劉暉至江西忠自稱天子弟¶
<pb:KR2a0038_WYG_283-6b>¶
暉稱天子兒泰稱威武副将軍與天子同僚折辱命吏¶
誣害良民需求萬端漁獵盈百萬致餓殍遍野盗賊縱¶
横雖寸斬三人不足謝江西百姓今大憝江彬錢寧皆¶
已伏法三人實其黨與乞速正天誅用章國典又請發¶
宸濠貲財還之江西以資經費矜釋忠泰所䧟無辜及¶
寧府宗人不預謀者以清寃獄帝竝嘉納之論功進右¶
副都御史提督操江嘉靖三年討獲海賊董效等二百¶
餘人賜敕奨勞尋謝病歸六年召拜兵部右侍郎其冬¶
<pb:KR2a0038_WYG_283-7a>¶
擢右都御史代胡世寕掌院事雲南土酋安銓反敗參¶
政黄昭道攻陷尋甸嵩明明年武定土酋鳳朝文亦反¶
殺同知以下官與銓合兵圍雲南詔進文定兵部尚書¶
兼前職提督雲南四川貴州湖廣軍討之以侍郎梁材¶
督餉㑹芒部叛酋沙保子普奴為亂并以属文定文定¶
未至雲南銓等已為巡撫歐陽重所破遂移師征普奴¶
左都御史李承勛極言川貴殘破不當用兵遂召還命¶
提督京營文定至湖廣疏乞省祭歸已四川廵按御史¶
<pb:KR2a0038_WYG_283-7b>¶
戴金復上言叛酋稱亂之初勢尚可撫而文定决意進¶
兵一無顧惜飛芻輓糧糜数十萬及有詔罷師尚不肯¶
已又極論土酋阿濟等罪軍民訛言㡬復生變臣愚以¶
為文定可罪也尚書方獻夫李承勛因詆文定好大喜¶
功傷財動衆乃令致仕文定忠義自許遇事敢為不與¶
時俯仰芒部之役憤小醜数亂欲為國伸威為議者旁¶
撓廟堂専務姑息以故功不克就九年七月卒於家天¶
啟初追諡忠襄邢珣當途人𢎞治六年進士正徳初厯¶
<pb:KR2a0038_WYG_283-8a>¶
官南京戸部郎中忤劉瑾除名瑾誅起南京工部遷贛¶
州知府招降劇盜滿總等授廬給田撫之甚厚後討他¶
盜多藉其力守仁征横水桶岡珣常為軍鋒功最增二¶
秩宸濠反以重賞誘總總執其使送珣遂從珣共平宸¶
濠徐璉朝邑人文定同年進士由戸部郎中出為袁州¶
知府從討宸濠獲首功千餘事定珣璉遷江西右參政¶
世宗錄功各増秩二等嘉靖二年大計給事御史劾監¶
司不職者二十二人珣璉與焉吏部以軍功未酬請進¶
<pb:KR2a0038_WYG_283-8b>¶
秩布政使致仕從之二人竟廢珣子埴嘗學於張璁嘉¶
靖初登鄉薦璁貴顯屡欲援之辭不應授浦城知縣有¶
徐浦者役公府埴一見異之令與子同學為娶妻後登¶
第為給事中其家世世祀埴弟址進士厯御史終山東¶
鹽運使以清操聞戴徳孺臨海人𢎞治十八年進士厯¶
工部員外郎監蕪湖稅有清名再遷臨江知府宸濠反¶
遣使收府印徳孺斬之與家人誓曰吾死守孤城脱有¶
急若輩沉池中吾不負國也即日戒嚴旋與守仁共滅¶
<pb:KR2a0038_WYG_283-9a>¶
宸濠以憂去世宗以徳孺馭軍最整獨增三秩為雲南¶
右布政使舟次徐州覆水死後贈光禄寺卿予一子官¶
珣璉等倡義討賊月餘成大功當事者以嫉守仁故痛¶
裁抑之或賞或否又徃往借考功法逐之去守仁之再¶
疏辭爵也為諸人訟曰宸濠變初起勢熖猖熾人心疑¶
懼退阻當時首從義師自伍文定邢珣徐璉戴徳孺諸¶
人外又有知府陳槐曽嶼胡堯元等知縣劉源清馬津¶
傳南喬李美李楫及楊材王冕顧佖劉守緒王軾等鄉¶
<pb:KR2a0038_WYG_283-9b>¶
官都御史王懋中編修鄒守益御史張鰲山伍希儒謝¶
源等或摧鋒䧟陣或遮邀伏擊或贊畫議論録監經紀¶
所謂同功一體者也帳下之士若聽選官雷濟已故義¶
官蕭禹致仕縣丞龍光指揮髙睿千戸王佐等或詐為¶
兵檄以撓其進止壊其事機或偽書反間以離其心腹¶
散其黨與今聞紀功文册改造者多所刪削舉人冀元¶
亨為臣勸説寧王毋為奸人搆䧟竟死獄中尤傷心慘¶
目負之㝠㝠之中者夫宸濠積威凌劫雖在數千里外¶
<pb:KR2a0038_WYG_283-10a>¶
無不震駭失措而况江西諸郡縣切近剝床觸目皆賊¶
兵随處有賊黨非真有捐軀赴難之義勠力報主之忠¶
孰肻甘虀粉之禍從赤族之誅蹈必死之地以希萬一¶
難冀之功乎今臣獨崇封爵而此同事諸人者或賞不¶
行而并削其績或賞未及而罰已先行或虗受陞職之¶
名而因使退閑&KR0137;冐䝉不忠之號而随以廢斥非獨為¶
己斥諸權奸所誣搆挫辱而已也羣憎衆嫉惟事指摘¶
搜羅以為快曾未見有鳴其不平伸其屈抑者臣竊痛¶
<pb:KR2a0038_WYG_283-10b>¶
之奏入卒寢不行¶
¶
　　蔡天祜字成之睢州人父晟濟南知府以亷惠聞天祜¶
登𢎞治十八年進士改庶吉士授吏科給事中出為福¶
建僉事厯山東副使分廵遼陽嵗歉活飢民萬餘闢濱¶
海圩田數萬頃民名之曰蔡公田累遷山西按察使嘉¶
靖三年大同兵亂巡撫張文錦遇害詔曲赦亂卒改巡¶
撫宣府都御史李鐸撫之鐸以母憂不至乃擢天祜右¶
僉都御史廵撫大同天祜從數騎馳入城諭軍士獻首¶
<pb:KR2a0038_WYG_283-11a>¶
惡衆心稍定㑹尚書金獻民總兵官杭䧺出師甘肅道¶
大同亂卒疑見討復鼓噪天祜懼急請再赦兵部言元¶
惡不除無以警後請特遣大臣總督宣大軍務以制其¶
變乃命戸部侍郎胡瓚偕都督魯綱統京軍三千人以¶
往瓚等未發而進士李枝齎餉銀至亂卒曰此承宻詔¶
盡殺大同人為軍犒也夜中火起圍枝舘出牒示之乃¶
解尋復殺知縣王文昌圍代王府脅王奏乞赦王急攜¶
二郡主走宣府廵按御史王官言亂卒方囂大兵壓境¶
<pb:KR2a0038_WYG_283-11b>¶
是趣之叛也請亟止禁軍容臣宻圗乃命瓚駐兵宣府¶
頃之天祜奏總兵官桂勇已捕五十四人請止京軍勿¶
遣帝責以阻撓令必獲首惡郭鑑等既而瓚次陽和勇¶
天祜令千戸苗登禽斬鑑等十一人函首送瓚請班師¶
甫二日鑑登郭疤子復糾徐氊兒等夜殺勇家人又燬¶
苖登家瓚言非盡殱不可帝乃切讓天祜召勇還京以¶
故總兵朱振代之敇瓚仍駐宣府居無何天祜捕戮徐¶
氊兒等瓚等遂班師明年正月侍郎李昆孟春總兵官¶
<pb:KR2a0038_WYG_283-12a>¶
馬永交章言疤子潛逃塞外必為後患帝將遣使勘㑹¶
瓚還京言逃卒無足患帝乃罷勘官勿遣疤子復潛入¶
城焚振第明旦天祜閉城大索獲疤子及其黨三十四¶
人悉斬以徇盡宥脅從人心乃大定事聞賚銀幣已進¶
副都御史廵撫如故尋就進兵部右侍郎久之召還部¶
天祐以藩禄久缺又嵗當繕邉垣用便宜增淮鹽引價¶
每引萬加銀五千被訐帝宥之至是御史李宗樞復追¶
論前事天祐因引疾去居二年奉詔起用未至京得疾¶
<pb:KR2a0038_WYG_283-12b>¶
告歸卒年九十五天祜有才智兵變時左右皆賊耳目¶
幕府動静悉知之天祜廣招星卜藝士往來軍中因具¶
得其情卒頼以成功在鎮七年威徳大著父老為立安¶
輯祠胡瓚字伯珩永平人進士官終南京工部尚書張¶
文錦安邱人𢎞治十二年進士授戸部主事正徳初為¶
劉瑾所䧟逮繫詔獄斥為民瑾誅起故官再遷郎中督¶
税陜西條上籌邉裕民十事遷安慶知府度寧王宸濠¶
必反與都指揮楊鋭為禦偹計宸濠果反浮江下文錦¶
<pb:KR2a0038_WYG_283-13a>¶
等慮其攻南都令軍士登城詬之宸濠乃留攻卒不能¶
克事具楊銳傳璽書褒美擢太僕少卿嘉靖元年拜右¶
副都御史廵撫大同文錦性剛以拒賊得重名遂鋭意¶
振刷操切頗無序大同北四望平衍㓂至無可禦文錦¶
曰㓂犯宣府不能近鎮城者以葛谷白陽諸堡為外蔽¶
也今城外即戰塲何以示重議於城北九十里外增設¶
五堡曰水口宣寧只河桞溝樺溝参將賈鑑督役嚴卒¶
已怨及堡成欲徙鎮卒二千五百家戍之衆憚行請募¶
<pb:KR2a0038_WYG_283-13b>¶
新丁僚吏咸以為言文錦怒曰如此則令不行矣鎮親¶
兵先往孰敢後親兵素㳺惰有室聞當發大恐請孑身¶
往得分畨又不聼嚴趣之鑑承風杖其隊長諸邉卒自¶
甘州五衛殺巡撫許銘朝廷處之輕頗無忌至是卒郭¶
鑑桞忠等乗衆憤遂倡亂殺賈鑑裂其屍走出塞屯焦¶
山墩文錦恐與外㓂連令副将時陳等招之入城即索¶
治首亂者郭鑑等大懼復聚為亂焚大同府門入行都¶
司縱獄囚又焚都御史府門文錦踰垣走匿博野王府¶
<pb:KR2a0038_WYG_283-14a>¶
第亂卒欲燔王宫王懼出文錦郭鑑等殺之亦裂其屍¶
遂焚鎮守總兵公署出故總兵朱振於獄脅為帥時嘉¶
靖三年八月也事聞帝命侍郎李昆赦亂卒昆為文錦¶
請䘏典不報久之文錦父政訟其子守安慶功禮部為¶
之請終不許文錦妻李氏復上疏哀請帝怒命執齎疏¶
者治之副都御史陳洪謨言文錦僨事朝廷戮之可也¶
假手士卒傳之四方損國威不小復降旨詰責自是廷¶
臣不敢言萬厯中始贈右都御史天啟初追諡忠愍¶
<pb:KR2a0038_WYG_283-14b>¶
詹榮字仁甫山海衛人嘉靖五年進士授户部主事厯¶
郎中督餉大同值兵變殺總兵官李瑾總督劉源清率¶
師圍城久不下榮素有智畧善應變叛卒掠城中無犯¶
榮者外圍益急榮宻約都指揮紀振㳺擊戴濓鎮撫王¶
寧同盟討賊察叛卒馬昇楊麟無逆志乃陽令寧持官¶
民状詣源清所為叛卒乞原而隂以榮謀告請宥昇麟¶
死畀三千金俾募死士自効㑹源清已罷廵撫樊繼祖¶
許之昇麟遂結心腹禽首惡黄鎮等九人戮之榮乃開¶
<pb:KR2a0038_WYG_283-15a>¶
城門延繼祖入復捕斬二十六人録功擢光禄寺少卿¶
再遷大常寺少卿二十二年以右僉都御史廵撫甘肅¶
魯黙特貢使留甘州者九十餘人總兵官楊信驅以禦¶
㓂死十之一榮言彼以好來而用之鋒鏑失逺人心且¶
示中國弱詔奪信官槥死者送之歸畨人感悦踰年以¶
大同巡撫趙錦與總兵官周尚文不相能詔榮與錦易¶
任諳逹數萬騎入掠榮與尚文破之黑山陽進右副都¶
御史㓂復大舉犯中路參将張鳳等陣歿榮與尚文及¶
<pb:KR2a0038_WYG_283-15b>¶
總督翁萬達嚴兵偹陽和而遣騎邀擊多所殺傷㓂乃¶
引去代府奉國将軍充灼行剽掠奏奪其禄充灼等結¶
小王子入㓂謀據大同榮告尚文捕得皆伏辜榮以大¶
同無險乃築東路邉牆百三十八里堡七墩臺百五十¶
四又以守邉當積粟而近邉𢎞賜諸堡三十一所延亘¶
五百餘里闢治之皆膏腴田可数十萬頃乃奏請召軍¶
佃作復其租徭移大同一嵗市馬費市牛賦之秋冬則¶
聚而遏宼帝立從馬㓂入犯與尚文破之彌陀山斬一¶
<pb:KR2a0038_WYG_283-16a>¶
部長榮先以靖亂功進兵部右侍郎又以繕邉破敵累¶
被奨賚召還理部事進左尚書趙廷瑞罷榮署部務奏¶
行秋防十事已而翁萬逹入為尚書遭母喪榮復當署¶
部務辭疾乞休帝怒奪職閒住越二年卒當榮之撫大¶
同也萬逹為總督尚文為總兵三人皆有才畧㓂数入¶
不能得志自後代者不能任㓂無嵗不入躙邉人益思¶
榮等明年諳逹薄京師萬逹榮皆已去論者謂二人在¶
㓂未必至此萬厯中榮孫延為順天通判上書訟榮功¶
<pb:KR2a0038_WYG_283-16b>¶
贈工部尚書予䘏如制劉源清字汝澄東平人正徳九¶
年進士授進賢知縣宸濠反源清積薪環室命家人曰¶
事急火吾家一僕逸手刄以狥縣中諸惡少與賊通者¶
悉杖殺之宸濠妃弟娄伯歸上饒募兵源清邀戮之賊¶
檄至立斬其使㑹餘干知縣馬津龍津驛丞孫天祐亦¶
起兵拒賊賊七殿下者奪運舟於龍津天祜與戰殺数¶
人賊黨募兵過龍津天祐追殺之焚其舟娄氏家衆西¶
下亦為天祐所遏禽七十餘人賊兵不敢經湖東以窺¶
<pb:KR2a0038_WYG_283-17a>¶
兩浙者三人力也賊平源清徴為御史嘉靖改元津亦¶
入為御史津滁州人終福建副使源清尋遷大理丞謝¶
病歸六年夏以右僉都御史廵撫宣府滴水崖賊郭春¶
據城叛稱王源清遣卒捕之為所覺副總兵劉淵令曰¶
止禽元惡以旗遶城而呼其黨皆散春等自剄死總兵¶
官郤永虐下源清劾罷之進副都御史十二年以邉警¶
遷兵部左侍郎總制宣大山西保定諸鎮軍務大同總¶
兵官李瑾浚天城左孤店濠四十里趣工急卒王福勝¶
<pb:KR2a0038_WYG_283-17b>¶
等焚殺瑾因焚廵撫潘倣署倣奏瑾激變帝命源清同¶
總兵郤永討之源清榜令解散而榜言五堡變處之過¶
寛五堡遺孽大懼師次陽和倣等宻捕亂卒杖死十餘¶
人繫賊首王保等七十餘人以獻請旋師源清懲昔胡¶
瓚事不欲已以囚属御史蘇祐囚妄言前總兵朱振失¶
職首亂且多引無辜源清遣參将趙綱入城大索城中¶
訛言城且屠亂卒遂鼓噪殺千戸張欽㑹僉事孫允中¶
自源清所至諭源清意撫慰之始定振前為亂卒所擁¶
<pb:KR2a0038_WYG_283-18a>¶
實不反詣源清自明不能白發憤自殺永兵至城下大¶
掠五堡遺孽遂盡反迎戰殺逰擊曺安官軍攻㩀四闗¶
晝夜圍撃亂卒出前參将黄鎮等於獄奉為帥死守倣¶
與鎮國將軍俊&KR0008;等登城止毋攻俊&KR0008;出見永請緩兵¶
皆不聴允中縋城出言将士妄殺狀源清叱曰汝為賊¶
㳺説耶欲囚之允中不敢歸源清因多設邏卒遏王府¶
及有司軍民章疏而請益師至五萬帝命侍郎錢如京¶
都督江桓統京軍八千以往已忽悟罷弗遣専責源清¶
<pb:KR2a0038_WYG_283-18b>¶
永討賊倣馳疏言将士妄殺激變速旋師亂可已源清¶
亦詆倣媚賊張孚敬主源清侍郎顧鼎臣黄綰言用兵¶
謬帝不能决城圍久大困毁王府及諸廨舍供爨兵部¶
復下安撫令源清亦樹幟招降叛卒稍稍自投首惡黄¶
鎮等亦分日出見乞通樵採路永許諾翌日採薪者出¶
永悉執之城中人益懼亂卒復叛勾外㓂為助永遇之¶
大敗而遁叛卒遂引㓂十餘騎入城指代府曰以此為¶
納延居納延者華言大人也城中人聞之皆巷哭明日¶
<pb:KR2a0038_WYG_283-19a>¶
外㓂攻東南二闗叛卒與犄角官軍殊死戰互有殺傷¶
㓂知叛卒不足頼倒戈撃之大詬而去是時㓂逰騎南¶
掠至朔應源清請募九邉兵增總制官禦之已得一意¶
攻城帝不許源清乃百道攻穴城為毒烟熏死者相籍¶
復請壅水灌之帝大不懌奪其職閒住以兵部侍郎張¶
瓚代之瓚未至郎中詹榮等已悉捕首惡黄綰勘功罪¶
言源清永實罪魁具劾其婪賄不貲状兵科曾忭等言¶
宸濠亂源清有保障功當䝉八議之貸帝怒下忭等詔¶
<pb:KR2a0038_WYG_283-19b>¶
獄逮源清治之獄久不决綰憂去乃减死斥為民諳逹¶
薄京師即家起之未赴而卒隆慶初贈兵部尚書¶
劉天和字養和麻城人正徳三年進士授南京禮部主¶
事劉瑾黜御史十八人改他曹二十四人補之天和與¶
焉出按陜西鎮守中官廖堂奉詔辦食御物於蘭州天¶
和謂非所部辭不徃堂奏天和拒命詔逮之部民哭送¶
者萬人錮詔獄久不釋吏部尚書楊一清疏救法司奏¶
當贖杖還職中㫖謫金壇丞刑部主事孫繼芳抗章救¶
<pb:KR2a0038_WYG_283-20a>¶
不報屡遷湖州知府多惠政嘉靖初擢山西提學副使¶
累遷南京太常少卿以右僉都御史督甘肅屯政請以¶
肅州丁壮及山陜流民於近邉耕牧且推行於諸邉尋¶
奏當興革者十事田利大興改撫陜西請撤鎮守中官¶
及罷為民患者三十餘事帝皆從之洮岷番四十二族¶
蠢動天和誅不順命者又討平湖店大盜及漢中妖賊¶
就進右副都御史母憂服闋以故官總理河道黄河南¶
徙厯濟徐皆旁溢天和疏汴河自朱仙鎮至沛飛雲橋¶
<pb:KR2a0038_WYG_283-20b>¶
殺其下流疏山東七十二泉自鳬尼諸山達南旺湖濬¶
其下流役夫二萬不三月訖工加工部右侍郎故事河¶
南八府嵗役民河中不赴役者人出銀三兩天和因嵗¶
饑請盡蠲旁河受役者課逺河未役者半之詔可十五¶
年改兵部左侍郎總制三邉軍務兵車皆雙輪用二十¶
人遇險即困又行遲不適於用天和請倣前總督秦紘¶
隻輪車上置砲槍斧㦸廂前樹狻猊牌左右虎盾連二¶
車可蔽三四十人一人輓之推且翼者各二人戰則䕶¶
<pb:KR2a0038_WYG_283-21a>¶
騎士其中敵逺則施火器稍近發弓矢又近乃出短兵¶
敵走則騎兵追復製隨車小帳令士不露宿又毒弩矢¶
修邉牆濠塹皆從之濟農十萬衆屯賀蘭山後遣别部¶
㓂凉州副將王輔逐奪其纛宼荘浪總兵官姜奭屡敗¶
之進天和右都御史㓂復大集兵将入犯天和策㓂&KR0008;¶
西有偹必東宻檄延綏副将白爵宵行與參将吳瑛合¶
㓂果東入黒河墩遇爵伏兵大創而去既又入蒺藜川¶
爵尾擊之㓂多死尋入㓂家澗張家塔為爵瑛所敗犯¶
<pb:KR2a0038_WYG_283-21b>¶
寧夏者總兵官王效復破之帝大喜進天和左都御史¶
濟農犯河西天和禦却之進兵部尚書㓂将入平虜賊¶
天和伏兵花馬池㓂戰不勝走河上遇伏兵多死於水¶
濟農乗虗㓂固原剽掠且饜㑹滛潦弓矢盡膠無鬭志¶
而諸将多畏縮天和斬指揮二人召故總兵周尚文令¶
立功㑹陜西總兵官魏時角㓂至黒水苑尚文盡銳夾¶
擊殺濟農子小十王㓂退寧夏廵撫楊守禮總兵官任¶
傑等復邀擊敗之鐡柱泉斬獲共四百四十餘級論功¶
<pb:KR2a0038_WYG_283-22a>¶
加天和太子太保廕一子錦衣千戸前後賚銀幣十数¶
遷南京戸部尚書召為兵部尚書督團營言官論天和¶
衰老遂乞休歸家居三年卒贈少保諡荘襄天和初舉¶
進士劉瑾欲與敘宗姓謝不往晩年内召陶仲文以刺¶
迎稱戚属天和返其刺曰悮矣吾中外姻連無是人仲¶
文恚其罷官有力焉¶
¶
　　楊守禮字秉節蒲州人正徳六年進士除戸部主事嘉¶
靖初屡遷湖廣僉事以計禽公安賊魁坐事謫敘州通¶
<pb:KR2a0038_WYG_283-22b>¶
判累遷右副都御史廵撫四川與副将何卿平諸畨亂¶
賚銀幣初守禮貶敘州為僉事張文奎所辱至是文奎¶
遷四川參議恐守禮修隙先以所摭事奏詔二人俱解¶
職歸守禮才器敏逹中外以為能居家未久工部尚書¶
秦金等㑹薦起河南參政再遷右副都御史廵撫寧夏¶
宼犯固原為總督劉天和所敗欲自寧夏去守禮與總¶
兵任傑等邀敗之㑹天和召還進守禮右都御史總督¶
軍務代之録前功進兵部尚書總兵官李義楊信連却¶
<pb:KR2a0038_WYG_283-23a>¶
濟農三賜璽書銀幣尋上疏乞休帝惡其避難降俸二¶
級其秋㓂三萬騎抵綏徳㳺擊張鵬却之總兵官吳英¶
等追至塞外東路參将周文兵亦至夾擊敗之巡按御¶
史殷學言宼入内地五百里請治諸将罪部議延綏㳺¶
兵俱調宣大宼方避實擊虗而我能以寡勝衆宜錄其¶
功乃加守禮太子少保學謫外守禮尋以憂去諳逹薄¶
都城廷臣首以守禮荐詔趣上道㓂退止不行久之卒¶
張岳字維喬惠安人自幼好學以大儒自期登正徳十¶
<pb:KR2a0038_WYG_283-23b>¶
一年進士授行人武宗寢疾豹房請令大臣侍從臺諫¶
輪直起居視藥餌防意外變不報與同官諫南廵杖闕¶
下謫南京國子學正世宗嗣位復故官遷右司副母老¶
乞便養改南京武選貟外郎歴主客郎中方議大禘禮¶
張璁求始祖所自出者實之禮官皆唯唯岳言於尚書¶
李時曰不如爲皇初祖位毋實以人時大喜告璁璁不¶
謂然以初議上帝竟令題皇初祖主如岳言璁銜之出¶
為廣西提學僉事行部桞州軍缺餉大譁城閉五日岳¶
<pb:KR2a0038_WYG_283-24a>¶
令守城啟門召詰譁者予餉去尋以計禽首惡置之理¶
入賀改提學江西不謝璁璁黜廣西選貢七人謫岳廣¶
東鹽課提舉遷亷州知府督民懇棄地教以桔橰運水¶
亷民多盗珠池岳居四年未嘗入一珠帝使使往安南¶
詰莫登庸殺主岳言於總督張經曰莫氏簒黎可無勘¶
而知也使往受謾詞辱國請留使者毋前經不可知欽¶
州林希元上書請决討莫氏岳貽書止之復條上不可¶
討六事為書貽執政曰據邉民報黎賙襲封無嗣以兄¶
<pb:KR2a0038_WYG_283-24b>¶
子譓為子陳暠作亂賙遇害暠簒未㡬國人擁立譓暠¶
奔諒山譓立七年為莫登庸所逼出居升華登庸立譓¶
幼弟懬而相之卒弑懬自立國分為三黎在南莫居中¶
陳在西北後諒山亦為登庸有陳遂絶而黎所居即古¶
日南地與占城隣限大海登庸不能踰之南故兩存近¶
登庸又以交州付其孫福海而自營海東府地都齋居¶
之盖安南諸府惟海東地最大即所謂王山郡也此賊¶
負簒逆名常鍊兵偹我又時揚言求入貢邉人以非故¶
<pb:KR2a0038_WYG_283-25a>¶
王也弗敢聞愚以為彼内亂未嘗有所侵犯可且置之¶
待其亂定乃貢若必用兵勝負利鈍非岳所敢知執政¶
得書不能决已毛伯温來視師張經一以軍事委岳又¶
以翁萬逹才進二人於伯温岳與伯温語數日伯温曰¶
交事属君矣許登庸如岳議㑹岳遷浙江提學副使又¶
遷參政伯温馳奏留之乃改廣東參政分守海北登庸¶
降加岳俸一級賜銀幣尋以征瓊州叛黎功加俸及賜¶
如之塞上多事言官薦岳邉才伯温言岳可南翁萬達¶
<pb:KR2a0038_WYG_283-25b>¶
可北也遂擢岳右僉都御史撫治鄖陽旋移撫江西進¶
右副都御史總督兩廣軍務兼廵撫討破廣東封川獞¶
蘇公樂等進兵部右侍郎平廣西馬平諸縣猺賊先後¶
俘斬四千招撫二萬餘人誅賊魁韋金田等增俸一級¶
召為刑部右侍郎以御史徐南金言命留任連山賊李¶
金與賀縣賊倪仲亮等出沒衡永郴桂積三十年不能¶
平岳大合兵討禽之&KR0681;鎮四年巨㓂悉平召拜兵部左¶
侍郎湖貴間有山曰蜡爾諸苗居之東属鎮溪千戸所¶
<pb:KR2a0038_WYG_283-26a>¶
筸子坪長官司隸湖廣西属銅仁平頭二長官司隸貴¶
州北接四川酉陽廣袤數百里諸苗數反官兵不能制¶
侍郎萬鏜征之四年不克乃授其魁龍許保冠帶湖苗¶
暫息而貴苗反如故鏜班師龍許保及其黨吳黒苗復¶
亂貴州廵撫李義壮告警乃命岳總督湖廣貴州四川¶
軍務討之進右都御史義壮持鏜議欲撫岳劾其阻兵¶
罷之先義壮撫貴州者僉都御史王學益與鏜附嚴嵩¶
主撫議數從中撓岳岳持益堅許保襲執印江知縣徐¶
<pb:KR2a0038_WYG_283-26b>¶
文伯及石阡推官鄧本忠以去岳坐停俸乃使總兵官¶
沈希儀參将石邦憲等分道進躬入銅仁督之先後斬¶
賊魁五十三人獨許保黑苗跳不獲岳以㨗聞言貴苗¶
漸平湖苗聼撫請遣土兵歸農朝議許之未㡬酉陽宣¶
慰冉元嗾許保黑苗突思州刦執知府李允簡邦憲兵¶
邀奪允簡還允簡竟死嵩父子故憾岳欲逮治之徐階¶
持不可乃奪右都御史以兵部侍郎督師邦憲等旋破¶
賊岳搜山箐餘賊獻思州印及許保湖廣兵亦破禽首¶
<pb:KR2a0038_WYG_283-27a>¶
惡李通海等岳以黒苗未獲不敢報功已而冉元謀露¶
岳發其奸元賄嚴世蕃責岳絶苗黨邦憲竟得黑苖以¶
獻苖患乃息岳卒於沅州喪歸沅人迎哭者不絶已敘¶
功復右都御史贈太子少保諡襄惠岳博覧工文章經¶
術湛深不喜王守仁學以程朱為宗李允簡融縣人由¶
舉人起家以郡境多㓂遣孥歸獨與孫炳文居祖孫皆¶
被執許保挾以求厚贖允簡則傳語邦憲令亟進兵在¶
賊中自投髙崖下賊拽出棄之途思人舁還至清浪衛¶
<pb:KR2a0038_WYG_283-27b>¶
而卒詔贈貴州副使賜祭𦵏官一子¶
¶
　　郭宗臯字君弼福山人嘉靖八年進士選庶吉士尋詔¶
與選者皆改除得刑部主事擢御史十二年十月星隕¶
如雨未㡬哀冲太子薨大同兵亂宗臯勸帝惇崇寛厚¶
察納忠言勿専以嚴明為治帝大怒下詔獄杖四十釋¶
之厯按蘇松順天行部乗馬不御肩輿㑹廷推保定廵¶
撫劉䕫還理院事宗臯論䕫嘗薦大學士李時子謟媚¶
無行不任風紀坐奪俸兩月尋出爲雁門兵備副使轉¶
<pb:KR2a0038_WYG_283-28a>¶
陜西參政遷大理少卿二十三年十月㓂入萬全右衛¶
抵廣昌列營四十里順天廵撫朱方下獄擢宗臯右僉¶
都御史代之㓂已去宗臯言宻雲最要害宜宿重兵乞¶
敇馬蘭太平燕河三屯嵗發千人以五月赴宻雲有警¶
則總兵官自将赴援居庸白楊地要兵弱遇警必侍部¶
奏不能及事請預擬借調之法令建昌三屯軍平時則¶
恊助宻雲遇警則移駐居庸俱報可久之宗臯聞敵騎¶
四十萬欲分道入奏調京營山東河南兵為援已竟無¶
<pb:KR2a0038_WYG_283-28b>¶
實坐奪俸一年故事京營嵗發五軍詣薊鎮防秋宗臯¶
請罷三軍以其犒軍銀充本鎮募兵費又請發修邉餘¶
銀増築燕河營古北口帝疑有侵冐令罷歸聴勘既而¶
事得白起故官廵撫大同與宣府廵撫李仁易鎮尋進¶
兵部右侍郎總督宣大山西軍務諳逹三萬騎犯萬全¶
左衛總兵官陳鳳副總兵林椿與戰鷂兒嶺殺傷相當¶
宗臯坐奪俸明年再犯大同總兵官張逹及椿皆戰死¶
宗臯與廵撫陳燿坐奪俸給事中唐禹追論死事状因¶
<pb:KR2a0038_WYG_283-29a>¶
言全軍悉䧟乃數十年未有之大衂帝乃逮宗臯及燿¶
各杖一百燿遂死宗臯戍陜西靖虜衛隆慶改元從戍¶
所起刑部右侍郎改兵部協理戎政旋進南京右都御¶
史就改兵部尚書參贊機務給事中荘國禎劾宗臯衰¶
庸宗臯亦自以年老求去詔許之萬厯中再存問嵗給¶
廩隸十六年宗臯年九十又遣行人存問是年卒贈太¶
子太保諡康介¶
¶
　　趙時春字景仁平凉人幼與羣兒嬉輙列旂幟部勒如¶
<pb:KR2a0038_WYG_283-29b>¶
兵法年十四舉於鄉踰四年為嘉靖五年㑹試第一選¶
庶吉士以張璁言改官得戸部主事尋轉兵部九年七¶
月上疏曰陛下以災變求言已旬月大小臣工率浮詞¶
面謾蓋自靈寳知縣言河清受賞都御史汪綋繼進甘¶
露今副都御史徐讚訓導范仲斌進瑞麥指揮張楫進¶
嘉禾鋐及御史楊東又進鹽華禮部尚書李時再請表¶
賀仲斌等不足道鋐讚司風紀時典三禮乃罔上欺君¶
壊風傷政帝責其妄言且令獻讜言善策時春惶恐引¶
<pb:KR2a0038_WYG_283-30a>¶
咎未對帝趣之於是時春上言當今之務㝡大者有四¶
最急者有三最大者曰崇治本君之喜怒賞罰所自出¶
勿以逆心事為可怒則賞罰大公而天下治曰信號令¶
無信一人之言必參諸公論毋狃一時之近必稽之永¶
逺茍利十而害一則利不必興功百而費半則功不必¶
舉如是而天下享安静之福矣曰廣延訪宜倣古人輪¶
對及我朝宣召之制使大臣臺諫侍從各得敷納殿陛¶
間羣吏則以其職事召問之曰勵亷恥大臣宜待以禮¶
<pb:KR2a0038_WYG_283-30b>¶
取大節略小過臺諫言是者用之非者寛容之庶臣工¶
自愛不敢不勵其㝡急者曰惜人才凡得罪諸臣其才¶
不當棄其過或可原宜霈然發命召還故秩且因南郊¶
禮成除謫戍之罪與之更始曰固邉圉敗軍之律宜嚴¶
臨陣而退者禆将得以戮士卒大将得以戮禆将總制¶
官得以戮大将則人心震悚而所向用命曰正治教請¶
復古冠婚喪祭之禮絶醮祭禱祀之術凡佛老之徒有¶
假引符籙依託經懴幻化黄白飛昇遐景以冐寵禄者¶
<pb:KR2a0038_WYG_283-31a>¶
即賜遣斥則正道修明而民志定帝覧之益怒下詔獄¶
掠治黜為民久之選東宫官属起翰林編修兼司經局¶
校書帝有疾時春與羅洪先唐順之疏請東宫御殿受¶
百官正旦朝賀帝大怒復黜為民京師被㓂朝議以時¶
春知兵起兵部主事贊理京營務統民兵訓練大将軍¶
仇鸞倡馬市時春憤曰此秦檜續耳身為大将而效市¶
儈可乎忤鸞為所搆㡬重得罪稍僉山東僉事進副使¶
三十二年擢僉都御史廵撫山西時春慷慨負奇氣善¶
<pb:KR2a0038_WYG_283-31b>¶
騎射慨㓂縱横将帥不任戰數謂人使吾領選卒五千¶
諳逹邱福不足平也作禦㓂論論戰守甚悉既秉節鉞¶
益思以武功自奮其年九月㓂入神池利民諸堡時春¶
率馬歩兵往禦之至廣武諸将畢㑹諜報㓂騎二千餘¶
去兩舍時春擐甲欲馳大將李淶固止之時春大言曰¶
賊知吾來必遁緩追即不及遂策馬前及扵大蟲嶺伏¶
兵四起敗績倉皇投一墩守卒縋之上乃得免淶軍竟¶
覆被論解官聴調時春喜談兵至是一戰而敗然當是¶
<pb:KR2a0038_WYG_283-32a>¶
時将帥率避冦不擊為督撫者安居堅城遙領軍事無¶
躬搏㓂者時春功雖不就天下皆壮其氣時春讀書善¶
强記文章豪肆與唐順之王慎中齊名詩伉浪自喜類¶
其為人¶
¶
　　贊曰姚鏌等封疆宣其擘畫軍務暢其機謀勲績咸有¶
可紀伍文定從王守仁平宸濠之難厥功最懋趙時春¶
将畧自命一出輒躓夫危事而易言之固知兵者所弗¶
取乎¶
<pb:KR2a0038_WYG_283-32b>¶
¶
¶
¶
¶
¶
¶
¶
　　明史卷二百¶
¶

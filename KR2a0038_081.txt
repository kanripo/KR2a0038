# -*- mode: mandoku-view -*-
#+TITLE: 明史
#+DATE: 2019-03-29 20:49:08.254480
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 81
<pb:KR2a0038_WYG_081-1a>¶
　　欽定四庫全書¶
¶
　　明史卷八十一¶
¶
　　大學士張廷玉等奉　敕修¶
¶
　　志第三十七¶
¶
　　食貨五¶
¶
　　錢鈔　　　　　　　　坑冶(附鐡冶銅場)¶
¶
　　商税　　　　　　　　市舶¶
¶
　　馬市¶
¶
<pb:KR2a0038_WYG_081-1b>¶
　　錢幣之興自九府圜法厯代遵用鈔始於唐之飛錢宋之交¶
㑹金之交鈔元世始終用鈔錢幾廢矣太祖初置寳源局於¶
應天鑄大中通寳錢與厯代錢兼行以四百文為一貫四十¶
文為一兩四文為一錢及平陳友諒命江西行省置貨泉局¶
頒大中通寳錢大小五等錢式即位頒洪武通寳錢其制凡¶
五等曰當十當五當三當二當一當十錢重一兩餘遞降至¶
重一錢止各行省皆設寳泉局與寳源局竝鑄而嚴私鑄之¶
禁洪武四年改鑄大中洪武通寳大錢為小錢初寳源局錢¶
<pb:KR2a0038_WYG_081-2a>¶
鑄京字於背後多不鑄民間無京字者不行故改鑄小錢以便¶
之尋令私鑄錢作廢銅送官償以錢是時有司責民出銅民¶
毁器皿輸官頗以為苦而商賈沿元之舊習用鈔多不¶
便用錢七年帝乃設寳鈔提舉司明年始詔中書省造¶
大明寳鈔命民間通行以桑穰為料其制方高一尺廣¶
六寸質青色外為横文花欄横題其額曰大明通行寳¶
鈔其内上兩旁復為篆文八字曰大明寳鈔天下通行¶
中圖錢貫十串為一貫其下云中書省奏凖印造大明¶
<pb:KR2a0038_WYG_081-2b>¶
寳鈔與銅錢通行使用偽造者斬告捕者賞銀二十五¶
兩仍給犯人財産若五百文則畫錢文為五串餘如其¶
制而遞減之其等凡六曰一貫曰五百文四百文三百¶
文二百文一百文每鈔一貫凖錢千文銀一兩四貫凖¶
黄金一兩禁民間不得以金銀物貨交易違者罪之以¶
金銀易鈔者聴遂罷寳源寳泉局越二年復設寳泉局¶
鑄小錢與鈔兼行百文以下止用錢商税兼收錢鈔錢¶
三鈔七十三年以鈔用乆昏爛立倒鈔法令所在置行¶
<pb:KR2a0038_WYG_081-3a>¶
用庫許軍民商賈以昏鈔納庫易新鈔量收工墨直㑹¶
中書省廢乃以造鈔屬户部鑄錢屬工部而改寳鈔文¶
中書省為戸部與舊鈔兼行十五年置户部寳鈔廣源¶
庫廣惠庫入則廣源掌之出則廣惠掌之在外衛所軍¶
士月鹽皆給鈔各鹽場給工本鈔十八年天下有司官¶
祿米皆給鈔二貫五百文凖米一石二十二年詔更定¶
錢式生銅一斤鑄小錢百六十折二鈔半之當三至當¶
十凖是為差更造小鈔自十文至五十文二十四年諭¶
<pb:KR2a0038_WYG_081-3b>¶
𣙜税官吏凡鈔有字貫可辨者不問爛損即收受解京¶
抑勒與偽充者罪之二十五年設寳鈔行用庫於東市¶
凡三庫各給鈔三萬錠為鈔本倒收舊鈔送内府令大¶
明寳鈔與厯代錢兼行鈔一貫凖錢千文提舉司於三¶
月内印造十月内止所造鈔送内府充賞賚明年罷行¶
用庫又罷寳泉局時兩浙江西閩廣民重錢輕鈔有以¶
錢一百文十文折鈔一貫者由是物價翔貴而法益壞¶
不行三十年乃更申交易用金銀之禁成祖初犯者以¶
<pb:KR2a0038_WYG_081-4a>¶
姦惡論帷置造首飾器皿不在禁例永樂二年詔犯者¶
免死徙家戍興州陜西都司僉事張豫坐抵易官鈔論¶
戍江夏民父死以銀營葬具當戍邉帝以其迫於治葬¶
非玩法特矜宥之都御史陳瑛言比嵗鈔法不通皆緣¶
朝廷出鈔太多收斂無法以致物重鈔輕莫若暫行户¶
口食鹽法天下人民不下千萬户官軍不下二百萬家¶
誠令計口納鈔食鹽可收五千餘萬錠帝令户部㑹羣¶
臣議大口月食鹽一斤納鈔一貫小口半之從其議設¶
<pb:KR2a0038_WYG_081-4b>¶
北京寳鈔提舉司税糧課程贓罰俱折收鈔其直視洪¶
武初減十之九後又令鹽官納舊鈔支鹽發南京抽分¶
場積薪龍江提舉司竹木鬻之軍民收其鈔應天嵗辦¶
蘆柴徵鈔十之八帝初即位户部尚書夏原吉請更鈔¶
板篆文為永樂帝命仍其舊自後終明世皆用洪武年¶
號云仁宗監國令犯笞杖者輸鈔及即位以鈔不行詢¶
原吉原吉言鈔多則輕少則重民間鈔不行緣散多斂¶
少宜為法斂之請市肆門攤諸税度量輕重加其課程¶
<pb:KR2a0038_WYG_081-5a>¶
鈔入官官取昏軟者悉燬之自今官鈔宜少出民間得¶
鈔難則自然重矣乃下令曰所增門攤課程鈔法通即¶
復舊金銀布帛交易者亦暫禁止然是時民卒輕鈔至¶
宣徳初米一石用鈔五十貫乃弛布帛米麥交易之禁¶
凡以金銀交易及匿貨增直者罰鈔府縣衛所倉糧積¶
至十五年以上者鹽糧悉收鈔秋糧亦折鈔三分門攤¶
課鈔増五倍塌房舍月納納鈔五百貫果園驘車並令¶
納鈔户部言民間交易惟用金銀鈔滯不行乃益嚴其¶
<pb:KR2a0038_WYG_081-5b>¶
禁交易用銀一錢者罰鈔千貫贓吏受銀一兩者追鈔¶
萬貫更追免罪鈔如之英宗即位收賦有米麥折銀之¶
令遂減諸納鈔者而以米銀錢當鈔弛用銀之禁朝野¶
率皆用銀其小者乃用錢惟折官俸用鈔鈔壅不行十¶
三年復申禁令阻鈔者追一萬貫全家戍邉天順中始¶
弛其禁憲宗令内外課程錢鈔兼收官俸軍餉亦兼支¶
錢鈔是時鈔一貫不能直錢一文而計鈔徵之民則每¶
貫徵銀二分五釐民以大困𢎞治元年京城税課司順¶
<pb:KR2a0038_WYG_081-6a>¶
天山東河南户口食鹽俱收鈔各鈔闗俱錢鈔兼收其¶
後乃皆改折用銀而洪武永樂宣徳錢積不用詔發之¶
令與厯代錢兼用户部請鼓鑄乃復開局鑄錢凡納贖¶
收税厯代錢制錢各收其半無制錢即收舊錢二以當¶
一制錢者國朝錢也舊制工部所鑄錢入太倉司鑰二¶
庫諸闗税錢亦入司鑰庫共貯錢數千百萬中官掌之¶
京衛軍秋糧取給焉每七百當銀一兩武宗之初部臣¶
請察覆侵蝕又以錢當俸糧者僅及銀數三之一請於¶
<pb:KR2a0038_WYG_081-6b>¶
承運庫給銀時中官方用事皆不聴已而司鑰庫太監¶
龎瑮言自𢎞治間𣙜闗拆銀入承運庫錢鈔缺乏支放¶
不給請遵成化舊制錢鈔兼收從之正徳三年以太倉¶
積錢給官俸十分為率錢一銀九又從太監張永言發¶
天財庫及户部布政司庫錢闗給徴收每七十文徵銀¶
一錢且申私鑄之禁嘉靖四年令宣課分司收税鈔一¶
貫折銀三釐錢七文折銀一分是時鈔不乆行錢亦大¶
壅益專用銀矣明初鑄洪武錢成祖九年鑄永樂錢宣¶
<pb:KR2a0038_WYG_081-7a>¶
徳九年鑄宣徳錢𢎞治十六年以後鑄𢎞治錢至世宗¶
嘉靖六年大鑄嘉靖錢每文重一錢三分且補鑄累朝¶
未鑄者三十二年鑄洪武至正徳九號錢每號百萬錠¶
嘉靖錢千萬錠一錠五千文而税課抽分諸厰專收嘉¶
靖錢民患錢少乃發内庫新舊錢八千一百萬文折給¶
俸糧又令通行厯代錢有銷新舊錢及以銅造像製器¶
者罪比盗鑄先是民間行濫惡錢率以三四十錢當銀¶
一分後益雜鉛鍚薄劣無形製至以六七十文當銀一¶
<pb:KR2a0038_WYG_081-7b>¶
分剪楮夾其中不可辨用給事中李用敬言以制錢與¶
前代雜錢相兼行上品者俱七文當銀一分餘視錢高¶
下為三等下者二十一文當銀一分私造濫惡錢悉禁¶
不行犯者置之法小錢行乆驟革之民頗不便又出内¶
庫錢給文武官俸不論新舊美惡悉以七文折算諸以¶
俸錢市易者亦悉以七文抑勒予民民亦騷然屬連嵗¶
大祲四方流民就食京師死者相枕藉論者謂錢法不¶
通使然於是御史何廷鈺條奏請許民用小錢以六十¶
<pb:KR2a0038_WYG_081-8a>¶
文當銀一分户部執不從廷鈺訐奏尚書方鈍及郎中¶
劉爾牧帝怒斥爾牧採廷鈺議命從民便且定嘉靖錢¶
七文洪武諸錢十文前代錢三十文當銀一分然諸濫¶
惡小錢以初禁之嚴雖奉行間行竟不復用而民間競¶
私鑄嘉靖通寳錢與官錢並行焉給事中殷正茂言兩¶
京銅價大高鑄錢得不償費宜採雲南銅運至岳州鼔¶
鑄費工本銀三十九萬可得錢六萬五千萬文直銀九¶
十三萬餘兩足以少佐國家之急户部覆言雲南地辟¶
<pb:KR2a0038_WYG_081-8b>¶
事簡即山鼓鑄為便乃敕巡撫以鹽課銀二萬兩為工¶
本未幾巡撫王昺言廢多入少乞罷鑄帝以小費不當¶
惜仍命行之越數年巡按王諍復言宜罷鑄部議錢法¶
壅滯者由宣課司收税以七文當一分姦民乘機阻撓¶
錢多則惡濫相欺錢少則增直罔利故禁愈繁而錢愈¶
滯自今準折聴民便不必定文數而課税及官俸且俱¶
用銀乃罷雲南鑄錢而從户部議時所鑄錢有金背有¶
火漆有鏇邉議者以鑄錢艱難工匠勞費革鏇車用鑢¶
<pb:KR2a0038_WYG_081-9a>¶
鐋於是鑄工競雜鉛鍚便剉治而輪郭麤糲色澤黯黲¶
姦偽倣傚盜鑄日滋金背錢反阻不行死罪日報終不¶
能止帝患之問大學士徐階階陳五害請停寳源局鑄¶
錢應支給錢者悉予銀帝乃鞫治工匠侵料減工罪而¶
停鼓鑄自後税課徵銀而不徴錢且民間止用制錢不¶
用古錢而私鑄者多隆慶初錢法不行兵部侍郎譚綸¶
言欲富民必重布帛菽粟而賤銀欲賤銀必制錢法以¶
濟銀之不足今錢惟布於天下而不以輸於上故其權¶
<pb:KR2a0038_WYG_081-9b>¶
在市井請令民得以錢輸官則錢法自通於是課税銀¶
三兩以下復收錢民間交易一錢以下止許用錢時錢¶
八文折銀一分禁民無得任意低昻直𨽻巡按楊家相¶
請鑄大明通寳錢不識年號部議格不行高拱冄相言¶
錢法朝議夕更迄無成説小民恐今日得錢而明日不¶
用是以愈更愈亂愈禁愈疑請一從民便勿多為制以¶
亂人耳目帝深然之錢法復稍稍通矣寳鈔不用埀百¶
餘年課程亦鮮有收鈔者惟俸錢獨支鈔如故四年始¶
<pb:KR2a0038_WYG_081-10a>¶
以新鑄隆慶錢給京官俸云萬厯四年命户工二部準¶
嘉靖錢式鑄萬厯通寳金背及火漆錢一文重一錢二¶
分五釐又鑄鏇邉錢一文重一錢三分頒行天下俸糧¶
皆銀錢兼給雲南巡按郭庭梧言國初京師有寳源局¶
各省有寳泉局自嘉靖間省局停廢民用告匱滇中産¶
銅不行鼓鑄而反以重價購海&KR1684;非利也遂開局鑄錢¶
尋命十三布政司皆開局採工部言以五銖錢為準用¶
四火黄銅鑄金背二火黄銅鑄火漆麤惡者罪之葢以¶
<pb:KR2a0038_WYG_081-10b>¶
費多利少則私鑄自息也乆之户部言錢之輕重不常¶
輕則斂重則散故無壅閼匱乏之患初鑄時金背十文¶
直銀一分今萬厯金背五文嘉靖金背四文各直銀一¶
分火漆鏇邉亦如之僅踰十年而輕重不啻相半錢重¶
而物價騰踴宜發庫貯以平其直從之時玉府皆鑄造¶
私錢吏不敢訐古錢阻滯不行國用不足乃命南北寳¶
源局拓地增爐鼓鑄而北錢視南錢昻直三之一南鑄¶
大抵輕薄然各循其舊並行不廢天啟元年鑄泰昌錢¶
<pb:KR2a0038_WYG_081-11a>¶
兵部尚書王象乾請鑄當十當百當千三等大錢用龍¶
文畧倣白金三品之制於是兩京皆鑄大錢後有言大¶
錢之弊者詔南京停鑄大錢收大錢發局改鑄當是時¶
開局徧天下重課錢息崇禎元年南京鑄本七萬九千¶
餘兩獲息銀三萬九千有奇户部鑄錢獲息銀二萬六¶
千有奇其所鑄錢皆以五十五文當銀一錢計息取銀¶
工匠之賠補行使之折閲不堪命矣寳泉局銅本四十¶
萬兩舊例錢成還本太倉次年冄借至是令永作鑄本¶
<pb:KR2a0038_WYG_081-11b>¶
三年御史饒京言鑄錢開局本通行天下今乃苦於無¶
息旋開旋罷自南北兩局外僅存湖廣陜西四川雲南¶
及宣宻二鎮而所鑄之息不盡歸朝廷復苦無鑄本葢¶
以買銅而非採銅也乞遵洪武初及永樂九年嘉靖六¶
年例遣官各省鑄錢采銅於産銅之地置官吏駐兵倣¶
銀礦法十取其三銅山之利朝廷擅之小民所采仍予¶
直以市帝從之是時鑄厰並開用銅益多銅至益少南¶
京户部尚書鄭三俊請專官買銅户部議元籍産銅之¶
<pb:KR2a0038_WYG_081-12a>¶
人駐鎮逺荆常銅鉛㑹集處所謂采銅於産銅之地也¶
帝俱從之既又采絳孟垣曲聞喜諸州縣銅鉛荆州抽¶
分主事朱大受言荆州上接黔蜀下聫江廣商販銅鉛¶
畢集一年可以四鑄四鑄之息兩倍於南三倍於北因¶
陳便宜四事即命大受專督之遂定錢式每文重一錢¶
每千直銀一兩南都錢輕薄屢㫖嚴飭乃定每文重八¶
分初嘉靖錢最工隆萬錢加重半銖自啟禎新鑄出舊¶
錢悉棄置然日以惡薄大半雜鉛砂百不盈寸捽擲輒¶
<pb:KR2a0038_WYG_081-12b>¶
破碎末年敕鑄當五錢不及鑄而明亡初制厯代錢與¶
制錢通行自神宗初從僉都御史龎尚鵬議古錢止許¶
行民間輸税贖罪俱用制錢啟禎時廣鑄錢始括古錢¶
以充廢銅民間市易亦擯不用矣莊烈帝初即位御平¶
臺召對給事中黄承昊疏有銷古錢之語大學士劉鴻¶
訓言北方皆用古錢若驟廢之於民不便常以為然既¶
而以御史王燮言收銷舊錢但行新錢於是古錢銷毁¶
頓盡葢自隋時盡銷古錢至是凡冄見云錢法自𢎞正¶
<pb:KR2a0038_WYG_081-13a>¶
間廢天啟時給事中惠世揚復請造行崇禎末有蔣臣¶
者申其説擢為户部司務倪元璐方掌部事力主之言¶
終不可行而止¶
¶
　　坑冶之課金銀銅鐵鉛汞硃砂青綠而金銀礦最為民¶
害徐達下山東近臣請開銀場太祖謂銀場之弊利於¶
官者少損於民者多不可開其後有請開陜州銀礦者¶
帝曰土地所産有時而窮嵗課成額徴銀無已言利之¶
臣皆戕民之賊也臨淄丞乞發山海之藏以通寳路帝¶
<pb:KR2a0038_WYG_081-13b>¶
黜之成祖斥河池民言採礦者仁宣仍世禁止填番禺¶
坑洞罷嵩縣白泥溝發礦然福建尤溪縣銀屏山錫場¶
局爐局四十二座始於洪武末年浙江温處麗水平陽¶
等七縣亦有場局嵗課皆二千餘兩永樂間開陜州商¶
縣鳯皇山銀坑八所遣官湖廣貴州採辦金銀課復遣¶
中官御史往覆之又開福建浦城縣馬鞍等坑三所設¶
貴州太平溪交阯宣光鎮金場局葛溪銀場局雲南大¶
理銀冶其不産金銀者亦屢有革而福建嵗額直增至¶
<pb:KR2a0038_WYG_081-14a>¶
三萬餘兩浙江増至八萬餘宣宗初頗減福建課其後増至四¶
萬餘而浙江亦増至九萬餘英宗下詔封坑穴撒閘辦官民大¶
蘇息而嵗額未除嵗辦皆洪武舊額也閘辦者永宣所新増也¶
既而禁革永煎姦民私開坑穴相殺嚴禁不能止下詔宥之¶
不悛言者復請開銀場則利歸於上而盜無所容乃命侍郎¶
王質往經理定嵗課福建銀二萬餘浙江倍之又分遣御史曹¶
祥馮傑提督供億過公税民困而盗愈衆鄧茂七葉宗留之徒¶
流毒浙閩久之始定景帝嘗封閉旋以盗礦者多兵部尚¶
<pb:KR2a0038_WYG_081-14b>¶
書孫原貞開浙江銀場因並開福建乃命中官戴細保¶
提督之天順四年命中官羅永之浙江羅珪之雲南馮¶
讓之福建何能之四川課額浙閩大畧如舊雲南十萬¶
兩有奇四川萬三千有奇總十八萬三千有奇成化中¶
開湖廣銀場武陵等十二縣凡二十一場嵗役民夫五¶
十五萬死者無算得金僅五十三兩於是復閉而浙江¶
銀礦以缺額量減雲南屢開屢停𢎞治元年始減雲南¶
二萬兩温處萬兩餘罷浦城廢坑銀冶至十三年雲南¶
<pb:KR2a0038_WYG_081-15a>¶
二萬兩温處萬兩餘罷浦城廢坑銀冶至十三年雲南¶
巡撫李士實言雲南九場銀四場礦脈乆絶乞免其課¶
報可四川山東礦穴亦先後封閉武宗初從中官秦文¶
等奏復開浙閩銀礦既而浙江守臣言礦脈已絶乃令¶
嵗進銀二萬兩劉瑾誅乃止世宗初閉大理礦場其後¶
薊豫齊晉川滇所在進礦砂金銀復議閉採以助大功¶
既獲玉旺峪礦銀帝諭閣臣廣開採户部尚書方鈍等¶
請令四川山東河南撫按嚴督所屬一一搜訪以稱天¶
<pb:KR2a0038_WYG_081-15b>¶
地降祥之異於是公私交騖礦利而浙江江西盗礦者¶
且劫徽寧天下漸多事矣隆慶初罷薊鎮採開南中諸¶
礦亦勒石禁止萬厯十二年姦民屢以礦利兾中上心¶
諸臣力陳其弊帝雖從之意快快二十四年張位秉政¶
前衛千户仲春請開礦位不能止開採之端啟廢弁白¶
望獻礦銅者日至於是無地不開中使四出昌平則王¶
忠真保薊永房山蔚州則王虎昌黎則田進河東之開¶
封彰徳衛輝懐慶葉縣信陽則魯坤山東之濟南青州¶
<pb:KR2a0038_WYG_081-16a>¶
濟寧沂州滕費蓬萊福山棲霞招逺文登則陳增山西¶
之太原平陽潞安則張忠南直之寧國池州則郝隆劉¶
朝用湖廣之徳安則陳奉浙江之杭嚴金衢孝豐諸暨¶
則曹金後代以劉忠陜西之西安則趙鑒趙欽四川則¶
邱乘雲遼東則高淮廣東則李敬廣西則沈永夀江西¶
則潘相福建則高寀雲南則楊榮皆給以闗防并偕原¶
奏官往礦脈㣲細無所得勒民償之而姦人假開採之¶
名乘傳横索民財陵轢州縣有司恤民者罪以阻撓逮¶
<pb:KR2a0038_WYG_081-16b>¶
問罷黜時中官多暴横而陳奉尤甚富家鉅族則誣以¶
盗礦良田美宅則指以為下有礦脈率役圍捕辱及婦¶
女甚至斷人手足投之江其酷虐如此帝縱不問自二¶
十五年至三十三年諸璫所進礦税銀幾及三百萬兩¶
羣小藉勢誅索不啻倍蓰民不聊生雲南巡撫魏允貞¶
上言方今水旱告災天鳴地震星流氣射四方日報中¶
外軍興百姓困敝而嗜利小人借開採以肆饕餮倘釁¶
由中作則礦夫冗役為禍尤烈至是而後求投珠抵璧¶
<pb:KR2a0038_WYG_081-17a>¶
之説用之晚矣河南巡按姚思仁亦言開採之弊大可¶
慮者有八礦盜哨聚易於召亂一也礦頭累極勢成土¶
崩二也礦夫殘害逼迫流亡三也僱民糧缺饑餓噪呼¶
四也礦洞徧開無益浪費五也礦砂銀少强科民買六¶
也民皆開礦農桑失業七也奏官强横淫刑激變八也¶
今礦頭以賠累死平民以逼買死礦夫以傾壓死以爭¶
鬬死及今不止雖傾府庫之藏竭天下之力亦無濟於¶
存亡矣疏入皆不省失者以為明亡葢兆於此¶
¶
<pb:KR2a0038_WYG_081-17b>¶
　　鐵冶所洪武六年置江西進賢新喻分宜湖廣興國黄¶
梅山東萊蕪廣東陽山陜西鞏昌山西吉州二太原澤¶
潞各一凡十三所嵗輸鐵七百四十六萬餘斤河南四¶
川亦有鐵冶十四年益以茶陵十五年廣平吏王允道¶
言磁州産鐵元時置官嵗收百餘萬斤請如舊帝以民¶
生甫定復設必重擾杖而流之海外十八年罷各布政¶
司鐵冶既而工部言山西交城産雲子鐵舊貢十萬斤¶
繕治兵器他處無有乃復設已而武昌吉州以次復焉¶
<pb:KR2a0038_WYG_081-18a>¶
末年以工部言復盡開令民得自採鍊每三十分取其¶
二永樂時設四川龍州遼東都司三萬衛鐵冶景帝時¶
辦事吏請復陜西寧逺鐵礦工部劾其違法下獄給事¶
中張文質以為不宜塞言路乃釋之𢎞治十七年廣東¶
歸善縣請開鐵冶有司課外索賂唐大鬢等因作亂都¶
御史劉大夏討平之正徳十四年廣州置鐵厰以鹽課¶
提舉司領之禁私販如鹽法嘉靖三十四年開建寧延¶
平諸府鐵冶隆萬以後率因舊制未嘗特開云¶
¶
<pb:KR2a0038_WYG_081-18b>¶
　　銅場明時惟江西徳興鉛山其後四川梁山山西五臺¶
陜西寧𦍑畧陽及雲南皆採水銀青綠太祖時亷州巡¶
檢言州界西戎有水銀坑冶及青綠紫泥願得兵取其¶
地帝不許惟貴州大萬山長官司有水銀硃砂場局而¶
四川東川府㑹川衛山産青銀銅綠以與外番接境虞¶
軍民潛取生事特禁飭之成化十七年封閉雲南路南¶
州銅坑𢎞治十八年裁革板坑水銀場局正徳九年軍¶
士周達請開雲路諸銀礦因及銅鍚青綠詔可遂次第¶
<pb:KR2a0038_WYG_081-19a>¶
開採嘉靖隆萬間因鼓鑄屢開雲南諸處銅場乆之所¶
獲漸少崇禎時遂括古錢以供爐冶焉¶
¶
　　闗市之征宋元頗繁瑣明初務簡約其後增置漸多行¶
齎居鬻所過所止各有税其名物件析榜於官署按而¶
征之惟農具書籍及他不鬻於市者勿算應征而藏匿¶
者没其半買賣田宅頭匹必投契本别納紙價凡納税¶
地置店厯書所止商民名物數官司有都税有宣課有¶
司有局有分司有抽分場局有河泊所所收税課有夲¶
<pb:KR2a0038_WYG_081-19b>¶
色有折色税課司局京城諸門及各府州縣市集多有¶
之凡四百餘所後以次裁併十之七抽分及在南京者¶
曰龍江大勝港在北京者曰通州白河盧溝通積廣積¶
在外者曰真定杭州荆州太平蘭州廣寧又令軍衛自¶
設場分收貯柴薪河泊所惟大河以南有之河北止鹽¶
山縣凡税課徵商估物貨抽分科竹木柴薪河泊取魚¶
課又有門攤課鈔領於有司太祖初征酒醋之税收官¶
店錢即呉王位減收官店錢改在京官店為宣課司府¶
<pb:KR2a0038_WYG_081-20a>¶
縣官店為通課司凡商税三十而取一過者以違令論¶
洪武初命在京兵馬指揮領市司每三日一校勘街市¶
度量權衡稽牙儈物價在外城門兵馬亦令兼領市司¶
彰徳税課司税及蔬果飲食畜牧諸物帝聞而黜之山¶
西平逺主簿成樂秩滿來朝上其考曰能恢辦商税帝¶
曰税有定額若以恢辦為能是剝削下民失吏職也州¶
考非是命吏部移文以訊十年户部奏天下税課司局¶
征商不如額者百七八十處遂遣中官國子生及部委¶
<pb:KR2a0038_WYG_081-20b>¶
官各一人覆實立為定額十三年户部言税課司局嵗¶
收額米不及五百石者凡三百六十四處宜罷之報可¶
胡帷庸伏誅帝諭户部曰曩者姦臣聚斂税及纖悉朕¶
甚耻焉自今軍民嫁娶喪祭之物舟車絲布之類皆勿¶
税罷天下抽分竹木場明年令以野獸皮輸魚課製裘¶
以給邉卒初京師軍民居室皆官所給比舍無隙地商¶
貨或止於舟或貯于城外駔儈上下其價商人病之帝¶
乃命於三山諸門外瀕水為屋名塌房以貯商貨永樂¶
<pb:KR2a0038_WYG_081-21a>¶
初定制嫁娶喪祭時節禮物自織布帛農器食品及買¶
既税之物車船運已貨物魚蔬雜果非市販者俱免税¶
凖南京例置京城官店塌房七年遣御史監生於收課¶
處各辦課程二十一年山東巡按陳濟言淮安濟寧東¶
昌臨清徳州直沽商販所聚京都北平百貨倍往時其¶
商税宜遣人監𣙜一年以為定額帝從之洪熙元年增¶
市肆門攤課鈔宣徳四年以鈔法不通由商居貨不税¶
由是於京省商賈湊集地市鎮店肆門攤税課增舊凡¶
<pb:KR2a0038_WYG_081-21b>¶
五倍兩京蔬果園不課官私種而鬻堵塌房庫房店舍¶
居商貨者騾驢車受僱裝載者悉令納鈔委御史户部¶
錦衣衛兵馬司官各一於城門察收舟船受僱裝載者¶
計所載料多寡路近逺納鈔鈔闗之設自此始其倚勢¶
隠匿不報者物盡沒官仍罪之於是有漷縣濟寧徐州¶
淮安揚州上新河滸墅九江金沙洲臨清北新諸鈔闗¶
量舟大小修廣而差其額謂之船料不税其貨惟臨清¶
北新則兼收貨税各差御史及户部主事監收自南京¶
<pb:KR2a0038_WYG_081-22a>¶
至通州經淮安濟寜徐州臨清每船百料納鈔百貫侍¶
郎曹𢎞言塌房月鈔五百貫良苦有鬻子女輸課者帝¶
令覆除之及鈔法通減北京蔬地課鈔之半船料百貫¶
者減至六十貫正統初詔凡課程門攤俱遵洪武舊額¶
不得籍口鈔法妄增未幾以兵部侍郎于謙奏革直省¶
税課司局領其税於有司罷濟寧徐州及南京上新河¶
船料鈔移漷縣鈔闗於河西務船料當六七十貫者減¶
為二十貫商民稱便九年王佐掌户部置彰義門官房¶
<pb:KR2a0038_WYG_081-22b>¶
收商税課鈔復設直省税課司官征𣙜漸繁矣景泰元¶
年于謙柄國船料減至十五貫減張家灣及遼陽課税¶
之半大理卿薛瑄言抽分薪炭等匿不報者凖舶商匿¶
番貨罪盡没之過重請得比匿税律帝從之成化七年¶
增置蕪湖荆州杭州三處工部官初抽分竹木止取鈔¶
其後易以銀至是漸益至數萬兩尋遣御史𣙜税孝宗¶
初御史陳瑶言崇文門監税官以掊克為能非國體乃¶
命客貨外車輛毋得搜阻又從給事中王敞言取回蕪¶
<pb:KR2a0038_WYG_081-23a>¶
湖荆州杭州抽分御史以府州佐貳官監收其税十三¶
年復遣御史正徳十一年始收泰山碧霞元君祠香錢¶
從鎮守太監言也十二年御史胡文静請革新設諸抽¶
分厰未一年太監鄭璽請復設於順徳廣平工部尚書¶
李鐩依阿持兩端横征之端復起尋命中官李文馬俊¶
之湖廣浙江抽分厰與主事中分𣙜税世宗初抽分中¶
官及江西福建廣東税課司局多所裁革又革真定諸¶
府抽印木植中官京城九門之税𢎞治初嵗入鈔六十¶
<pb:KR2a0038_WYG_081-23b>¶
六萬餘貫錢二百八十八萬餘文至末年數大減自正¶
徳七十以後鈔增四倍錢增三十萬嘉靖三年詔如𢎞¶
治初年例仍減錢三十萬直省闗税成化以來折收銀¶
其後復收錢鈔八年復收銀遂為定制始時鈔闗估船¶
料定税既而以估料難核乃度梁頭廣狹為凖自五尺¶
至三尺六尺有差帝令以成尺為限勿科畸零太監李¶
能請於山海闗𣙜商税行之數年主事鄔閲言廣寧八¶
里舖前屯衛既有𣙜場不宜冄𣙜罷之其後復山海闗¶
<pb:KR2a0038_WYG_081-24a>¶
税罷八里舖店錢四十二年令各闗嵗額定數之外餘¶
饒悉入公帑隆慶二年始給鈔闗主事闗防敕書尋令¶
鈔闗去府近者知府收解去府逺者令佐貳官收貯府¶
庫季解部主事掌覆商所報物數以定税數收解無有¶
所神宗初令商貨進京者河西務給紅單前赴崇文門¶
併納正條船三税其不進京者河西務止收正税免條¶
船二税萬厯十一年革天下私設為名税課然自隆慶¶
以來凡橋梁道路闗津私擅抽税罔利病民雖累詔察¶
<pb:KR2a0038_WYG_081-24b>¶
革不能去也迨兩宫三殿災營建費不貲始開礦增税¶
而天津店租廣州珠𣙜兩淮餘鹽京口供用浙江市舶¶
成都鹽茶重慶名木湖口長江船税荆州店税寳坻魚¶
葦及門攤商税油布雜税中官偏天下非領税即領礦¶
驅脅官吏務朘削焉𣙜税之使自二十六年千户趙承¶
勛奏請始高寀於京口暨祿於儀真劉成於浙李鳯於¶
廣州陳奉於荆州馬堂於臨清陳增於東昌孫隆於蘇¶
杭魯坤於河南孫朝於山西邱乘雲于四川梁永於陜¶
<pb:KR2a0038_WYG_081-25a>¶
西李道於湖口王忠於宻雲張&KR0008;於盧溝橋沈永夀於¶
廣西或徴市舶或徴店税或専領税務或兼領開採姦¶
民納賄於中官輒給指揮千户劄用為𤓰牙水陸行數¶
十里即樹旗建厰視商賈懦者肆為攘奪没其全貲負¶
戴行里亦被搜索又立土商名目窮鄉僻塢米鹽雞豕¶
皆令輸税所至數徼民變帝率庇不問諸所進税或稱¶
遣税或稱節省銀或稱罰贖或稱額外贏餘又假買辦¶
孝順之名金珠寳玩貂皮名馬雜然進奉帝以為能甚¶
<pb:KR2a0038_WYG_081-25b>¶
至税監劉成因災荒請暫寛商税中㫖仍徴課四萬其¶
嗜利如此三十三年始詔罷採礦以税務歸有司其税¶
使不撒李道詭稱有司固却乞如舊便帝遽從之又聴¶
福府承奉謝文銓設立官店於崇文門外以供福邸户¶
部尚書趙世卿屢疏不聴世卿又言崇文門河西務臨¶
清九江滸墅揚州北新淮安各鈔闗税徴本折約三十¶
二萬五千餘兩萬厯二十五年増銀八萬二千兩此定¶
額也乃二十七年以後厯税減縮至二十九年總解二¶
<pb:KR2a0038_WYG_081-26a>¶
十六萬六千餘兩究厥所由則以税使苛斂商至者少¶
連年税使所供即此各闗不足之數也疏入不省寳坻¶
銀魚厰永樂時設穆宗時止令估直備廟祀上供及是¶
始以中官坐採又徴其税後并税武清等縣非産魚之¶
處增葦網諸税且及青縣天津九門税尤苛舉子皆不¶
免甚至擊殺覲吏事聞詔法司治之監豎為小戢至四¶
十二年李太后遺詔減天下税額三之一免近今畸零¶
小税光宗立始盡蠲天下額外税撒回税監其派入地¶
<pb:KR2a0038_WYG_081-26b>¶
畝行户人丁間架者㮣免之天啟五年户部尚書李起¶
元請復𣙜水陸衝要依萬厯二十七八年例量徴什一¶
允行之崇禎初闗税每兩增一錢通八闗增五萬兩三¶
年復增二錢惟臨清僅半而崇文門河西務俱如舊户¶
部尚書畢自嚴議增南京宣課司税額一萬為三萬南¶
京户部尚書鄭三俊以宣課所收落地税無幾請税蕪¶
湖以當增數自嚴遂議税蕪湖三萬兩而宣課仍增一¶
萬三俊悔疏爭不能已九年復議增税課欵項十三年¶
<pb:KR2a0038_WYG_081-27a>¶
增闗税二十萬兩而商民益困矣凡諸課程始收鈔間¶
折收米已而收錢鈔半後乃折收銀而折色本色遞年¶
輪收本色歸内庫折色歸太倉¶
¶
　　明初東有馬市西有茶市皆以馭邉省戍守費海外諸¶
國入貢許附載方物與中國貿易因設市舶司置提舉¶
官以領之所以通夷情抑姦商俾法禁有所施因以消¶
其釁隙也洪武初設於太常黄渡等罷復設於寧波泉¶
州廣州寧波通日本泉州通琉球廣州通占城暹羅西¶
<pb:KR2a0038_WYG_081-27b>¶
洋諸國琉球占城諸國皆恭順任其時至日貢惟日夲¶
叛服不常故獨限其期為十年人數為二百舟為二艘¶
以金葉勘合表文為驗以防詐偽侵軼後市舶司暫罷¶
輒復嚴禁瀕海居民及守備將卒私通海外諸國永樂¶
初西洋剌泥國回回哈只馬哈没奇等來朝附載胡椒¶
與民互市有司請徴其税帝曰商税者國家抑逐末之¶
民豈以為利今夷人慕義逺來乃侵其利所得幾何而¶
虧辱大體多矣不聴三年以諸畨貢使益多乃置驛於¶
<pb:KR2a0038_WYG_081-28a>¶
福建浙江廣東三市舶司以館之福建曰來逺浙江曰¶
安逺廣東曰懷逺尋設交阯雲南市舶提舉司接西南¶
諸國朝貢者初入貢海舟至有司封識俟奏報然後起¶
運宣宗命至即馳奏不待報隨送至京武宗時提舉市¶
舶太監畢真言舊制泛海諸船皆市舶司専理近領於¶
鎮巡及三司官乞如舊便禮部議市舶職司進貢方物¶
其汎海客商及風泊番船非敕㫖所載例不當預中㫖¶
令如熊宣舊例行宣先任市舶太監也嘗以不預滿剌¶
<pb:KR2a0038_WYG_081-28b>¶
加諸國番舶抽分奏請兼理為禮部所劾而罷劉瑾私¶
真謬以為例云嘉靖二年日夲使宗設宋素卿分道入¶
貢互爭真偽市舶中官頼恩納素卿賄右素卿宗設遂¶
大掠寧波給事中夏言言倭患起於市舶遂罷之市舶¶
既罷日本海賈往來自如海上姦豪與之交通法禁無¶
所施轉為寇賊二十六年倭寇百艘乆泊寧台數千人¶
登岸焚劫浙江巡撫朱紈訪知舶主皆貴官大姓市番¶
貨皆以虛直轉鬻牟利而直不時給以是構亂乃嚴海¶
<pb:KR2a0038_WYG_081-29a>¶
禁毁餘皇奏請鐫諭戒大姓不報二十八年紈又言長¶
澳諸大俠林恭等勾引夷舟作亂而巨姦闗通射利因¶
為嚮導躪我海濱宜正典刑部覆不允而通番大猾紈¶
輙以便宜誅之御史陳九徳劾紈措置乖方専殺啟釁¶
帝逮紈聽勘紈既黜姦徒益無所憚外交内訌釀成禍¶
患汪直徐海陳東麻葉等起而海上無寧日矣三十五¶
年倭冦大掠福建浙直都御史胡宗憲遣其客蔣洲陳¶
可願使倭宣諭還報倭志欲通貢市兵部議不可乃止¶
<pb:KR2a0038_WYG_081-29b>¶
三十九年鳳陽廵撫唐順之議復三市舶司部議從之¶
四十四年浙江以巡撫劉畿言仍罷福建開而復禁萬¶
厯中復通福建互市惟禁市硝黄已而兩市舶司悉復¶
以中官領職如故¶
¶
　　永樂間設馬市三一在開原南闗以待海西一在開原¶
城東五里一在廣寧皆以待三衛定直四等上直絹八¶
疋布十二次半之下二等皆以一遞減既而城東廣寧¶
市皆廢惟開原南闗馬市獨存大同馬市始正統三年¶
<pb:KR2a0038_WYG_081-30a>¶
巡撫盧睿請令軍民平價市駝馬達官指揮李原等通¶
譯語禁市兵器銅鐡帝從之十四年都御史沈固請支¶
山西行都司庫銀市馬時也先貢馬互市中官王振裁¶
其馬價也先大舉入寇遂致土木之變成化十四年陳¶
鉞撫遼東復開三衛馬市通事劉海姚安肆侵牟諸部¶
懷怨擾廣寧不復來市兵部侍郎王越請令參將布政¶
司官各一員監之毋有所侵剋遂治海安二人罪尋令¶
海西及三衛入市開原月一市廣寧月二市以互市之¶
<pb:KR2a0038_WYG_081-30b>¶
税充撫賞正徳時令驗放入市者依期出境不得挾弓¶
矢非互市日毋輒近塞垣嘉靖三十年以總兵仇鸞言¶
詔於宣府大同開馬市命侍郎史道總理之兵部員外¶
郎楊繼盛諫不從旋入寇抄大同市則寇宣府宣府市¶
則寇大同幣未出境警報隨至帝始悔之召道還然諸¶
部嗜馬市利未敢公言大舉而邉臣亦多畏懾以互市¶
㗖之明年罷大同馬市宣府猶未絶抄掠不已乃并絶¶
之隆慶四年孫把來降於是封貢互市之議起而宣大¶
<pb:KR2a0038_WYG_081-31a>¶
互市復開邊境稍静然撫賞甚厚朝廷為省客兵餉減¶
哨銀以充之頻年加賞而求要滋甚司事者復從中乾¶
没邉費反過當矣遼東義州木市萬厯二十三年開事¶
具李化龍𫝊二十六年從巡撫張思忠奏罷之遂并罷¶
馬市其後總兵李成梁力請復而薊遼總督萬世徳亦¶
疏於朝三十九年復開馬木二市後以為常¶
¶
¶
<pb:KR2a0038_WYG_081-31b>¶
¶
¶
¶
¶
¶
¶
¶
　　明史卷八十一¶
¶
¶

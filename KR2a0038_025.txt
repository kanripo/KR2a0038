# -*- mode: mandoku-view -*-
#+TITLE: 明史
#+DATE: 2019-03-29 20:49:07.799708
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 25
<pb:KR2a0038_WYG_025-1a>¶
　　欽定四庫全書¶
¶
　　明史卷二十五¶
¶
　　大學士張廷玉等奉　敕修¶
¶
　　志第一¶
¶
　　天文¶
¶
　　自司馬遷述天官而厯代作史者皆志天文惟遼史獨¶
否謂天象昭垂千古如一日食天變既著本紀則天文¶
志近於衍其説頗當夫周髀宣夜之書安天窮天昕天¶
<pb:KR2a0038_WYG_025-1b>¶
之論以及星官占驗之説晉史已詳又見隋志謂非衍¶
可乎説者謂天文志首推晉隋尚有此病其他可知矣¶
然因此遂廢天文不志亦非也天象雖無古今之異而¶
談天之家測天之器往往後勝於前無以志之使一代¶
制作之義冺焉無𫝊是亦史法之缺漏也至於彗孛飛¶
流暈適背抱天之所以示儆戒者本紀中不可盡載安¶
得不别志之明神宗時西洋人利瑪竇等入中國精於¶
天文厯算之學發微闡奥運算制器前此未嘗有也兹¶
<pb:KR2a0038_WYG_025-2a>¶
掇其要論著於篇而實錄所載天象星變殆不勝書擇¶
其尤異者存之日食備載本紀故不復書¶
¶
　　兩儀　　　　七政　　　　恒星¶
¶
　　黄赤宿度　　黄赤宫界　　儀象¶
¶
　　極度晷影　　東西偏度　　中星¶
¶
　　分野¶
¶
　　兩儀楚詞言圜則九重孰營度之渾天家言天包地如¶
卵裏黄則天有九重地為渾圓古人已言之矣西洋之¶
<pb:KR2a0038_WYG_025-2b>¶
説既不背於古而有驗於天故表出之其言九重天也¶
曰最上為宗動天無星辰每日帶各重天自東而西左¶
旋一周次曰列宿天次曰填星天次曰嵗星天次曰熒¶
惑天次曰太陽天次曰金星天次曰水星天最下曰太¶
陰天自恒星天以下八重天皆隨宗動天左旋然各天¶
皆有右旋之度自西而東與蟻行磨上之喻相符其右¶
旋之度雖與古有増減然無大異惟恒星之行即古嵗¶
差之度古謂恒星千古不移而黄道之節氣每嵗西退¶
<pb:KR2a0038_WYG_025-3a>¶
彼則謂黄道終古不動而恒星每嵗東行由今考之恒¶
星實有動移其説不謬至於分周天為三百六十度命¶
日為九十六刻使每時得八刻無奇零以之布算製器¶
甚便也其言地圓也曰地居天中其體渾圓與天度相¶
應中國當赤道之北故北極常現南極常隠南行二百¶
五十里則北極低一度北行二百五十里則北極髙一¶
度東西亦然(亦二百五十里差一度也)以周天度計之知地之全周¶
為九萬里也以周徑密率求之得地之全徑為二萬八¶
<pb:KR2a0038_WYG_025-3b>¶
千六百四十七里又九分里之八也又以南北緯度定¶
天下之縱凡北極出地之度同則四時寒暑靡不同若¶
南極出地之度與北極出地之度同則其晝夜永短靡¶
不同惟時令相反此之春彼為秋此之夏彼為冬耳以¶
東西經度定天下之衡兩地經度相去三十度則時刻¶
差一辰若相距一百八十度則晝夜相反焉其説與元¶
史札馬魯丁地圓之㫖畧同¶
¶
　　七政日月五星各有一重天其天皆不與地同心故其¶
<pb:KR2a0038_WYG_025-4a>¶
距地有髙卑之不同其最高最卑之數皆以地半徑準¶
之太陽最髙距地為地半徑者一千一百八十二最卑¶
一千一百零二太陰最高五十八最卑五十二填星最¶
高一萬二千九百三十二最卑九千一百七十五嵗星¶
最髙六千一百九十最卑五千九百一十九熒惑最髙¶
二千九百九十八最卑二百二十二太白最髙一千九¶
百八十五最卑三百辰星最髙一千六百五十九最卑¶
六百二十五若欲得七政去地之里數則以地半徑一¶
<pb:KR2a0038_WYG_025-4b>¶
萬二千三百二十四里通之又謂填星形如𤓰兩側有¶
兩小星如耳嵗星四周有四小星遶行甚疾太白光有¶
盈缺如月之弦望用窺逺鏡視之皆可悉睹也餘詳厯¶
志¶
¶
　　恒星崇禎初禮部尚書徐光啟督修厯法上見界總星¶
圖以為回回立成所載有黄道經緯度者止二百七十¶
八星其繪圖者止十七座九十四星並無赤道經緯今¶
皆崇禎元年所測黄赤二道經緯度畢具後又上赤道¶
<pb:KR2a0038_WYG_025-5a>¶
兩總星圖其説謂常現常隠之界隨北極髙下而殊圖¶
不能限且天度近極則漸狹而見界圖從赤道以南其¶
度反寛所繪星座不合仰觀因從赤道中剖渾天為二¶
一以北極為心一以南極為心從心至周皆九十度合¶
之得一百八十度者赤道緯度也周分三百六十度者¶
赤道經度也乃依各星之經緯㸃之逺近位置形勢皆¶
合天象至於恒星循黄道右旋惟黄道緯度無古今之¶
異而赤道經緯則嵗嵗不同然亦有黄赤俱差甚至前¶
<pb:KR2a0038_WYG_025-5b>¶
後易次者如觜宿距星唐測在參前三度元測在參前¶
五分今測已侵入參宿故舊法先觜後參今不得不先¶
參後觜不可强也又有古多今少古有今無者如紫微¶
垣中六甲六星今止有一華葢十六星今止有四𫝊舎¶
九星今五天厨六星今五天牢六星今二又如天理四¶
勢五帝内座天柱天牀大贊府大理女御内㕑皆全無¶
也天市垣之市樓六星今二太㣲垣之常陳七星今三¶
郎位十五星今十長垣四星今二五諸侯五星全無也¶
<pb:KR2a0038_WYG_025-6a>¶
角宿中之庫樓十星今八亢宿中之折威七星今無氐¶
宿中之亢池六星今四帝席三星今無尾宿中天龜五¶
星今四斗宿中之鼈十四星今十三天籥農丈人俱無¶
牛宿中之羅堰三星今二天田九星俱無女宿中之趙¶
周秦代各二星今各一扶匡七星今四離珠五星今無¶
虛宿中之司危司祿各二星今各一敗臼四星今二離¶
瑜三星今二天壘城十三星今五危宿中之人五星今¶
三杵三星今一臼四星今三車府七星今五天鈎九星¶
<pb:KR2a0038_WYG_025-6b>¶
今六天鈔十星今四葢屋二星今一室宿中之羽林軍¶
四十五星今二十六螣蛇二十二星今十五八魁九星¶
今無壁宿中之天廐十星今三奎宿中之天溷七星今¶
四畢宿中之天節八星今七咸池三星今無觜宿中之¶
座旗九星今五井宿中之軍井十三星今五鬼宿中之¶
外廚六星今五張宿中之天廟十四星今無翼宿中之¶
東甌五星今無軫宿中之青邱七星今三其軍門土司¶
空器府俱無也又有古無今有者策星旁有客星萬厯¶
<pb:KR2a0038_WYG_025-7a>¶
元年新出先大今小南極諸星古所未有近年浮海之¶
人至赤道以南往往見之因測其經緯度其餘増入之¶
星甚多並詳恒星表其論雲漢起尾宿分兩𣲖一經天¶
江南海市樓過宗人宗星涉天津至螣蛇一由箕斗天¶
弁河鼔左右旗涉天津至車府而㑹於螣蛇過造父直¶
趨附路閣道大陵天船漸下而南行厯五車天闗司怪¶
水府傍東井入四瀆過闕邱弧矢天狗之墟抵天社海¶
石之南踰南船帶海山貫十字架蜜蜂傍馬腹經南門¶
<pb:KR2a0038_WYG_025-7b>¶
絡三角龜杵而屬於尾宿是為帶天一周以理推之𨼆¶
界自應有雲漢其所見當不誣又謂雲漢為無數小星¶
大陵鬼宿中積尸亦然考天官書言星漢皆金之散氣¶
則星漢本同類得此可以相證又言昴宿有三十六星¶
皆得之於窺逺鏡者凡測而入表之星共一千三百四¶
十七㣲細無名者不與其大小分為六等内一等十六¶
星二等六十七星三等二百零七星四等五百零三星¶
五等三百三十八星六等二百一十六星悉具黄赤二¶
<pb:KR2a0038_WYG_025-8a>¶
道經緯度列表二卷入光啟所修崇禎厯書中兹取二¶
十八宿距星及一二等大星存之其小而有名者間取¶
一二備列左方¶
¶
¶
¶
¶
¶
<pb:KR2a0038_WYG_025-8b>¶
<pb:KR2a0038_WYG_025-9a>¶
<pb:KR2a0038_WYG_025-9b>¶
<pb:KR2a0038_WYG_025-10a>¶
<pb:KR2a0038_WYG_025-10b>¶
<pb:KR2a0038_WYG_025-11a>¶
<pb:KR2a0038_WYG_025-11b>¶
<pb:KR2a0038_WYG_025-12a>¶
<pb:KR2a0038_WYG_025-12b>¶
<pb:KR2a0038_WYG_025-13a>¶
<pb:KR2a0038_WYG_025-13b>¶
<pb:KR2a0038_WYG_025-14a>¶
<pb:KR2a0038_WYG_025-14b>¶
<pb:KR2a0038_WYG_025-15a>¶
¶
　　黄赤宿度崇禎元年所測二十八宿黄赤度分皆不合¶
於古夫星既依黄道行而赤道與黄道斜交其度不能¶
無增減者𫝑也而黄道度亦有増減者或推測有得失¶
抑恒星之行亦或各有遲速歟謹列其數以備參考¶
赤道宿度(周天三百六十度毎度六十分黄道同)黄道宿度¶
¶
　　角一十一度四十四分　　　一十度三十五分¶
¶
　　亢九度一十九分　　　　　一十度四十分¶
¶
<pb:KR2a0038_WYG_025-15b>¶
　　氐一十六度四十一分　　　一十七度五十四分¶
¶
　　房五度二十八分　　　　　四度四十六分¶
¶
　　心六度零九分　　　　　　七度三十三分¶
¶
　　尾二十一度零六分　　　　一十五度三十六分¶
¶
　　箕八度四十六分　　　　　九度二十分¶
¶
　　斗二十四度二十四分　　　二十三度五十一分¶
¶
　　牛六度五十分　　　　　　七度四十一分¶
¶
　　女一十一度零七分　　　　一十一度三十九分¶
¶
<pb:KR2a0038_WYG_025-16a>¶
　　虛八度四十一分　　　　　九度五十九分¶
¶
　　危一十四度五十三分　　　二十度零七分¶
¶
　　室一十七度　　　　　　　一十五度四十一分¶
¶
　　壁一十度二十八分　　　　一十三度一十六分¶
¶
　　奎一十四度三十分　　　　一十一度二十九分¶
¶
　　婁一十二度零四分　　　　一十三度¶
¶
　　胃一十五度四十五分　　　一十三度零一分¶
¶
　　&KR0295;一十度二十四分　　　　八度二十九分¶
¶
<pb:KR2a0038_WYG_025-16b>¶
　　畢一十六度三十四分　　　一十三度五十八分¶
¶
　　參二十四分　　　　　　　一度二十一分¶
¶
　　觜一十一度二十四分　　　一十一度三十三分井三十二度四十九分　　　三十度二十五分¶
¶
　　鬼二度二十一分　　　　　五度三十分¶
¶
　　栁一十二度零四分　　　　一十六度零六分¶
¶
　　星五度四十八分　　　　　八度二十三分¶
¶
　　張一十七度一十九分　　　一十八度零四分¶
¶
<pb:KR2a0038_WYG_025-17a>¶
　　翼二十度二十八分　　　　一十七度¶
¶
　　軫一十五度三十分　　　　一十三度零三分¶
黄赤宫界十二宫之名見於爾雅大抵皆依星宿而定¶
(如婁奎為降婁心為大火朱鳥七星為鶉首鶉尾之類)故宫有一定之宿宿有常¶
居之宫由來尚矣唐以後始用嵗差然亦天自為天嵗¶
自為嵗宫與星仍舊不易西洋之法以中氣過宫(如日躔冬¶
至即為星紀宫之類)而恒星既有嵗進之差於是宫無定宿而宿¶
可以遞居各宫此變古法之大端也兹以崇禎元年各¶
<pb:KR2a0038_WYG_025-17b>¶
宿交宫之黄赤度分列於左方以志權輿云¶
¶
　　赤道交宫宿度　　　　　　　黄道交宫宿度¶
¶
　　箕三度零七分入星紀　　　　箕四度一十七分入星紀¶
¶
　　斗二十四度二十一分入元枵　牛一度零六分入元枵¶
¶
　　危三度一十九分入娵訾　　　危一度四十七分入娵訾¶
¶
　　壁一度二十六分入降婁　　　室一十一度四十分入降婁¶
¶
　　婁六度二十八分入大梁　　　婁一度一十四分入大梁¶
¶
　　&KR0295;八度三十九分入實沈　　　昴五度一十三分入實沈¶
¶
<pb:KR2a0038_WYG_025-18a>¶
　　觜一十一度一十七分入鶉首　觜一十一度二十五分入鶉首¶
¶
　　井二十九度五十三分入鶉火　井二十九度五十二分入鶉火¶
¶
　　張六度五十一分入鶉尾　　　星七度五十一分入鶉尾¶
¶
　　翼一十九度三十二分入壽星　翼一十一度二十四分入壽星¶
¶
　　亢一度五十分入大火　　　　亢初度四十六分入大火¶
¶
　　心初度二十二分入析木　　　房二度一十二分入析木¶
¶
　　儀象璿璣玉衡為儀象之權輿然不見用於三代周禮¶
有圭表壺漏而無璣衡其制遂不可考漢人創造渾天¶
<pb:KR2a0038_WYG_025-18b>¶
儀謂即璣衡遺制其或然歟厥後代有制作大抵以六¶
合三辰四㳺重環凑合者謂之渾天儀以實體圓球繪¶
黄赤經緯度或綴以星宿者謂之渾天象其制雖有詳¶
畧要亦青藍之别也外此則圭表壺漏而已迨元作簡¶
儀仰儀闚几景符之屬制器始精詳矣明太祖平元司¶
天監進水晶刻漏中設二木偶人能按時自擊鉦鼔太¶
祖以其無益而碎之洪武十七年造觀星盤十八年設¶
觀象臺於雞鳴山二十四年鑄渾天儀正統二年行在¶
<pb:KR2a0038_WYG_025-19a>¶
欽天監正皇甫仲和奏言南京觀象臺設渾天儀簡儀¶
圭表以窺測七政行度而北京乃止於齊化門城上觀¶
測未有儀象乞令本監官往南京用木做造挈赴北京¶
以較驗北極出地高下然後用銅别鑄庻㡬占測有憑¶
從之明年冬乃鑄銅渾天儀簡儀於北京御製觀天器¶
銘其詞曰粤古大聖體天施治敬天以心觀天以器厥¶
器伊何璿璣玉衡璣象天體衡審天行厯世代更垂四¶
千䙫沿制有作其制寢備即器而觀六合外儀陽經陰¶
<pb:KR2a0038_WYG_025-19b>¶
緯方位可稽中儀三辰黄赤二道日月暨星運行可考¶
内儀四逰横簫中貫南北東西低&KR0295;旋轉簡儀之作爰¶
代璣衡制約用密疏朗而精外有渾象反而觀諸上規¶
下矩度數方隅别有直表其崇八尺分至氣序考景咸¶
得縣象在天制器在人測驗推步靡忒毫分昔作今述¶
為制彌工既明且悉用將無窮惟天勤民事天首務民¶
不失寧天其予顧政純於仁天道以正勒銘斯器以勵¶
予敬十一年監宦言簡儀未刻度數且地基卑下窺測¶
<pb:KR2a0038_WYG_025-20a>¶
日星為四面䑓宇所蔽圭表置露臺光皆四散影無定¶
則壺漏屋低夜天池促難以注水調品時刻請更如法¶
修造報可明年冬監正彭徳清又言北京北極出地度¶
太陽出入時刻與南京不同冬夏晝長夜短亦異今宫¶
禁及官府漏箭皆南京舊式不可用有㫖令内官監改¶
造景泰六年又造内觀象臺簡儀及銅壺成化中尚書¶
周洪謨復請造璿璣玉衡憲宗令自製以進十四年監¶
臣請修晷影堂從之𢎞治二年監正吳昊言考驗四正¶
<pb:KR2a0038_WYG_025-20b>¶
日度黄赤二道應交於壁軫觀象臺舊制渾儀黄赤二¶
道交於奎軫不合天象其南北兩軸不合兩極出入之¶
度窺管又不與太陽出没相當故雖設而不用所用簡¶
儀則郭守敬遺制而北極雲柱差短以測經星去極亦¶
不能無爽請修改或别造以成一代之制事下禮部覆¶
議令監副張紳造木様以待試驗黄道度許修改焉正¶
徳十六年漏刻博士朱裕復言晷表尺寸不一難以準¶
測而推算厯數用南京日出分秒似相矛盾請敕大臣¶
<pb:KR2a0038_WYG_025-21a>¶
一員總理其事鑄立銅表考四時日中之影仍於河南¶
陽城察舊立土圭以合今日之晷及分立圭表於山東¶
湖廣陜西大名等處以測四方之影然後將内外晷影¶
新舊厯書錯綜參驗撰成定法庻㡬天行合而交食不¶
謬疏入不報嘉靖二年修相風杆及簡渾二儀七年始¶
立四丈木表以測晷影定氣朔由是欽天監之立運儀¶
正方案懸晷偏晷盤晷諸式具備於觀象臺一以元法¶
為斷萬厯中西洋人利瑪竇制渾儀天球地球等器仁¶
<pb:KR2a0038_WYG_025-21b>¶
和李之藻撰渾天儀説發明製造施用之法文多不載¶
其製不外於六合三辰四㳺之法但古法北極出地鑄¶
為定度此則子午提規可以隨地度髙下於用為便耳¶
崇禎二年禮部侍郎徐光啟兼理厯法請造象限大儀¶
六紀限大儀三平懸渾儀三交食儀一列宿經緯天球¶
一萬國經緯地球一平面日晷三轉盤星晷三候時鐘¶
三望逺鏡三報允已又言定時之法當議者五事一曰¶
壺漏二曰指南鍼三曰表臬四曰儀五曰晷漏壺水有¶
<pb:KR2a0038_WYG_025-22a>¶
新舊滑濇則遲疾異漏管有時塞時磷則緩急異正漏¶
之初必於正午初刻此刻一誤靡所不誤故壺漏特以¶
濟晨昏陰晦儀晷表臬所不及而非定時之本指南鍼¶
術人用以定南北辨方位使咸取則焉然鍼非指正子¶
午曩云多偏丙午之間以法考之各地不同在京師則¶
偏東五度四十分若憑以造晷冬至午正先天一刻四¶
十四分有竒夏至午正先天五十一分有竒若表臬者¶
即考工匠人置&KR0527;之法識日出入之影參諸日中之影¶
<pb:KR2a0038_WYG_025-22b>¶
以正方位今法置小表於地平午正前後累測日影以¶
求相等之兩長影為東西因得中間最短之影為正子¶
午其術簡甚儀者本臺故有立運儀測驗七政髙度臣¶
用以較定子午於午前屢測太陽髙度因最髙之度即¶
得最短之影是為南北正線既定子午夘酉之正線因¶
以法分布時刻加入節氣諸線即成平面日晷又今所¶
用員石欹晷是為赤道晷亦用所得正子午線較定此¶
二晷皆可得天之正時刻所為晝測日也若測星之晷¶
<pb:KR2a0038_WYG_025-23a>¶
實周禮夜考極星之法然古時北極星正當不動之處¶
今時久漸移已去不動處三度有奇舊法不可復用故¶
用重盤星晷上書時刻下書節氣仰測近極二星即得¶
時刻所謂夜測星也七年督修厯法右參政李天經言¶
輔臣光啟言定時之法古有壺漏近有輪鐘二者皆由¶
人力遷就不如求端於日星以天合天乃為本法特請¶
製日晷星晷望逺鏡三器臣奉命接管敢先言其畧日¶
晷者礱石為平面界節氣十三線内冬夏二至各一線¶
<pb:KR2a0038_WYG_025-23b>¶
其餘日行相等之節氣皆兩節氣同一線也平面之周¶
列時刻線以各節氣太陽出入為限又依京師北極出¶
地度範為三角銅表置其中表體之全影指時刻表中¶
之鋭影指節氣此日晷之大畧也星晷者治銅為柱上¶
安重盤内盤鑴周天度數列十二宫以分節氣外盤鑴¶
列時刻中横刻一縫用以窺星法將外盤子正初刻移¶
對内盤節氣乃轉移銅盤北望帝星與句陳大星使兩¶
星同見縫中即視盤面鋭表所指為正時刻此星晷之¶
<pb:KR2a0038_WYG_025-24a>¶
大畧也若夫望逺鏡亦名窺䇶其制虛管層叠相套使¶
可伸縮兩端俱用玻璃隨所視物之逺近以為長短不¶
但可以窺天象且能攝數里外物如在目前可以望敵¶
施砲有大用焉至於日晷星晷皆用措置得宜必須築¶
臺以便安放帝命太監盧維寧魏國徵至局驗試用法¶
明年天經又請造沙漏明初詹希元以水漏至嚴寒水¶
凍輒不能行故以沙代水然沙行太疾未協天運乃以¶
斗輪之外復加四輪輪皆三十六齒厥後周述學病其¶
<pb:KR2a0038_WYG_025-24b>¶
竅太小而沙易堙乃更制為六輪其五輪悉三十齒而¶
㣲裕其竅運行始與晷協天經所請殆其遺意歟夫制¶
器尚象乃天文家之首務然精其述者可以因心而作¶
故西洋人測天之器其名未易悉數内渾葢簡平二儀¶
其最精者也其説具見全書兹不載¶
¶
　　極度晷影宣城梅文鼎曰極度晷影常相因知北極出¶
地之髙即可知各節氣午正之影測得各節氣午正之¶
影亦可知北極之高然其術非易易也圭表之法表短¶
<pb:KR2a0038_WYG_025-25a>¶
則分秒難明表長則影虛而淡郭守敬所以立四丈之¶
表用影符以取之也日體甚大䜿表所測者日體上邊¶
之影横表所測者日體下邊之影皆非中心之數郭守¶
敬所以於表端架横梁以測之也其術可謂善矣但其¶
影符之制用銅片鑽鍼芥之孔雖前低後仰以向太陽¶
但太陽之高低每日不同銅片之欹側安能俱合不合¶
則光不透臨時遷就而日已西移矣須易銅片以圓木¶
左右用兩板架之如車軸然則轉動甚易更易圓孔以¶
<pb:KR2a0038_WYG_025-25b>¶
直縫而用始便也然影符止可去虛淡之弊而非其本¶
必須正其表焉平其圭焉均其度焉三者缺一不可以¶
得影三者得矣而人心有粗細目力有利鈍任事有誠¶
偽不可不擇也知乎此庶㡬晷影可得矣西洋之法又¶
有進焉謂地半徑居日天半徑千餘分之一則地面所¶
測太陽之高必少於地心之實高於是有地半徑差之¶
加近地有清䝉氣能升卑為高則晷影所推太陽之高¶
或多於天上之實高於是又有清䝉差之減是二差者¶
<pb:KR2a0038_WYG_025-26a>¶
皆近地多而漸髙漸減以至於無地半徑差至天頂而¶
無清䝉差至四十五度而無也崇禎初西洋人測得京¶
省北極出地度分北京四十度(周天三百六十度度六十分立算下同)南¶
京三十二度半山東三十七度山西三十八度陜西三¶
十六度河南三十五度浙江三十度江西二十九度湖¶
廣三十一度四川二十九度廣東二十三度福建二十¶
六度廣西二十五度雲南二十二度貴州二十四度(以上¶
極度惟兩京江西廣東四處皆係實測其餘則據地圖約計之)又以十二度度六十分¶
<pb:KR2a0038_WYG_025-26b>¶
之表測京師各節氣午正日影夏至三度三十三分芒¶
種小暑三度四十二分小滿大暑四度十五分立夏立¶
秋五度六分穀雨處暑六度二十三分清明白露八度¶
六分春秋分十度四分驚蟄寒露十二度二十六分雨¶
水霜降十五度五分立春立冬十七度四十七分大寒¶
小雪二十度四十七分小寒大雪二十三度三十分冬¶
至二十四度四分¶
¶
　　東西偏度以京師子午線為中而較各地所偏之度凡¶
<pb:KR2a0038_WYG_025-27a>¶
節氣之早晩月食之先後胥視此葢人各以見日出入¶
為東西為夘酉以日中為南為午而東方見日早西方¶
見日遲東西相距三十度則差一時(東方之午乃西方之巳西方之午乃¶
東方之未也)相距九十度則差三等(東方之午乃西方之卯西方之午乃東方之酉¶
也)相距一百八十度則晝夜時刻俱反對矣(東方之午乃西方之¶
子)西洋人湯若望曰天啟三年九月十五夜戌初初刻¶
朢月食京師初虧在酉初一刻十二分而西洋意大里¶
雅諸國朢在晝不見推其初虧在巳正三刻四分相差¶
<pb:KR2a0038_WYG_025-27b>¶
三時二刻八分以里差計之殆距京師之西九十九度¶
半也故欲定東西偏度必須兩地同測一月食較其時¶
刻若早六十分時之二則為偏西一度遲六十分時之¶
二則為偏東一度(節氣之遲早亦同)今各省差數未得測驗據¶
廣輿圖計里之方約畧條列或不致甚舛也南京應天¶
府福建福州府並偏東一度山東濟南府偏東一度十¶
五分山西太原府偏西六度湖廣武昌府河南開封府¶
偏西三度四十五分陜西西安府廣西桂林府偏西八¶
<pb:KR2a0038_WYG_025-28a>¶
度半浙江杭州府偏東三度江西南昌府偏西二度半¶
廣東廣州府偏西五度四川成都府偏西十三度貴州¶
貴陽府偏西九度半雲南雲南府偏西十七度¶
¶
　　右偏度載崇禎厯書交食厯指其時開局修厯未暇¶
分測度數實多未確存之以備考訂云¶
¶
　　中星古今中星不同由於嵗差而嵗差之説中西復異¶
中法謂節氣差而西西法謂恒星差而東然其歸一也¶
今將李天經湯若望等所推崇禎元年京師昏旦時刻¶
<pb:KR2a0038_WYG_025-28b>¶
中星列於後春分戌初二刻五分昏北河三中寅正一¶
刻一十分旦尾中清明戌初三刻十三分昏七星偏東¶
四度(昏旦時或無正中之星則取中前中後之大星用之距中三度以内者為時不及一刻可勿論四度¶
以上去中稍逺故紀其偏度焉)寅正初刻二分旦帝座中榖雨戌正一¶
刻七分昏翼偏東七度寅初二刻八分旦箕偏東四度¶
立夏戌正三刻二分昏軫偏東五度寅初初刻十三分¶
旦箕偏西四度小滿亥初初刻十二分昏角中丑正三¶
刻三分旦箕中芒種亥初一刻十二分昏大角偏西六¶
<pb:KR2a0038_WYG_025-29a>¶
度丑正二刻三分旦危中大暑亥初初刻二刻五分昏¶
房中丑正二刻一十分旦須女中小暑亥初一刻十二¶
分昏尾中丑正二刻三分旦危中大暑亥初初刻十二¶
分昏箕偏東七度丑正三刻三分旦營室中立秋戌正¶
三刻二分昏箕中寅初三刻十三分旦婁偏東六度處¶
暑戌正一刻七分昏織女一中寅初二刻八分旦婁中¶
白露戌初三刻十三分昏河鼔二偏東四度寅正初刻¶
二分旦昴偏東四度秋分戌初二刻五分昏河鼔二中¶
<pb:KR2a0038_WYG_025-29b>¶
寅正一刻十一分旦畢偏西五度寒露戌初初刻十四¶
分昏牽牛中寅正三刻一分旦參四中霜降酉正三刻¶
十一分昏須女偏西五度夘初初刻四分旦南河三偏¶
東六度立冬酉正二刻一十分昏危偏東四度夘初一¶
刻五分旦輿鬼中小雪酉正一刻十二分昏營室偏東¶
七度夘初二刻二分旦張中大雪酉正一刻五分昏營¶
室偏西八度卯初二刻一十分旦翼中冬至酉正一刻¶
二分昏土司空中卯初二刻十三分旦五帝座中小寒¶
<pb:KR2a0038_WYG_025-30a>¶
酉正一刻五分昏婁中卯初二刻一十分旦角偏東五¶
度大寒酉正一刻十三分昏天困一中卯初二刻二分¶
旦亢中立春酉正二刻一十分昏&KR0295;偏西六度卯初一¶
刻五分旦氐中雨水酉正三刻十一分昏參七中卯初¶
初刻四分旦貫索一中驚蟄戌初刻十四分昏天狼¶
中寅正三刻一分旦心中¶
¶
　　分野周禮保章氏以星土辨九州之地所封之域皆有¶
分星以觀妖祥唐貞觀中李淳風撰法象志因漢書十¶
<pb:KR2a0038_WYG_025-30b>¶
二次度數以唐州縣配而一行則以為天下山河之象¶
存乎南北兩界其説詳矣洪武十七年大明清類天文¶
分野書成頒賜秦晉二王其書大畧謂晉天文志分野¶
始角亢者以東方蒼龍為首也唐始女虛危者以十二¶
支子為首也今始斗牛者以星紀為首也古言天者皆¶
由斗牛以紀星故曰星紀是之取耳兹取其所配直隸¶
十三布政司府州縣衛及遼東都司分星錄之斗三度¶
至女一度星紀之次也直隸所屬之應天太平寧國鎮¶
<pb:KR2a0038_WYG_025-31a>¶
江池州徽州常州蘇州松江九府暨廣徳州屬斗分鳯¶
陽府夀滁六安三州泗州之盱眙天長二縣揚州府髙¶
郵通泰三州廬州府無為州安慶府和州皆斗分淮安¶
府斗牛分浙江布政司所屬之杭州湖州嘉興嚴州紹¶
興金華衢州處州寧波九府皆牛女分台州温州二府¶
斗牛須女分江西布政司所屬皆斗分福建布政司所¶
屬皆牛女分廣東布政司所屬之廣州府亦牛女分恵¶
州女分肇慶南雄二府徳慶州皆牛女分潮州府牛分¶
<pb:KR2a0038_WYG_025-31b>¶
雷州瓊州二府崖儋萬三州髙州府化州廣西布政司¶
所屬梧州府之蒼梧藤岑溪容四縣皆牛女分女二度¶
至危十二度元枵之次也山東布政司所屬之濟南府¶
樂安徳濵三州皆危分泰安州青州府皆虛危分萊州¶
府膠州登州府寧海州東昌府髙塘州皆危分東平州¶
之陽穀東阿平陰三縣北平布政司所屬之滄州皆須¶
女虛危分危十三度至奎一度陬訾之次也河南布政¶
司所屬之衛輝彰徳懐慶三府北平之大名府開州山¶
<pb:KR2a0038_WYG_025-32a>¶
東東昌之濮州館陶冠臨清三縣東平州之汶上壽張¶
二縣皆室壁分奎二度至胃三度降婁之次也山東濟¶
寧府之兗州滕嶧二縣青州府之莒州安邱諸城䝉陰¶
三縣濟南府之沂州直隸鳯陽府之泗邳二州五河虹¶
懐逺三縣淮安府之海州桃源清河沭陽三縣皆奎婁¶
分胃四度至畢六度大梁之次也北平之真定府昴畢¶
分定冀二州皆昴分晉深趙三州皆畢分廣平順徳二¶
府皆昴分祁州昴畢分河南彰徳府之磁州山東髙唐¶
<pb:KR2a0038_WYG_025-32b>¶
州之恩縣山西布政司所屬之大同府應朔渾源蔚四¶
州皆昴畢分畢七度至井八度實沈之次也山西之太¶
原府石忻代平定保徳岢嵐六州平陽府皆參分絳蒲¶
&KR0123;隰解霍六州皆觜參分澤汾二州皆參分潞沁遼三¶
州皆參井分井九度至栁三度鶉首之次也陜西布政¶
司所屬之西安府同華乾耀邠五州鳯翔府隴州延安¶
府鄜綏徳葭三州漢中府金州臨洮平凉二府靜寧州¶
皆井鬼分涇州鬼分慶陽府寧州鞏昌府階徽秦三州¶
<pb:KR2a0038_WYG_025-33a>¶
皆井鬼分四川布政司所屬惟綿州觜分合州參井分¶
餘皆井鬼分雲南布政司所屬皆井鬼分栁四度至張¶
十五度鶉火之次也河南之河南府陜川皆栁分南陽¶
府鄧汝裕三州汝寧府之信陽羅山二縣開封府之均¶
許二州陜西西安府之商縣華州之洛南縣湖廣布政¶
司所屬徳安府之隨州襄陽府之均州光化縣皆張分¶
張十六度至軫九度鶉尾之次也湖廣之武昌府興國¶
州荊州府歸夷陵荊門三州黄州府蘄州襄陽徳安二¶
<pb:KR2a0038_WYG_025-33b>¶
府安陸沔陽二州皆翼軫分長沙府軫旁小星曰長沙¶
應其地衡州府桂陽州永州府全道二州岳州常徳二¶
府灃州辰州府沅州漢陽府靖彬二州寳慶府武岡鎮¶
逺二州皆翼軫分廣西所屬除梧州府之蒼梧藤容岑¶
溪四縣屬牛女分餘皆翼軫分廣東之連州亷州府欽¶
州韶州府皆翼軫分軫十度至氐一度壽星之次也河¶
南之開封府角亢分鄭州氐分陳州亢分汝寜府光州¶
懐慶府之孟濟源温三縣直隸壽州亢分邱縣皆角亢¶
<pb:KR2a0038_WYG_025-34a>¶
氐分氐二度至尾二度大火之次也河南開封府之杞¶
太康儀封蘭陽四縣歸徳雎二州山東之濟寧府皆房¶
心分直隸鳯陽府之潁州房分徐宿二州壽州之䝉城¶
縣潁州之亳縣皆房心分尾三度至斗二度析木之次¶
也北平之北平府尾箕分涿通薊三州皆尾分霸州保¶
定府皆尾箕分易安二州皆尾分河間府景州皆尾箕¶
分永平府尾分灤州尾箕分遼東都指揮司尾箕分朝¶
鮮箕分¶
<pb:KR2a0038_WYG_025-34b>¶
¶
¶
¶
¶
¶
¶
¶
　　明史卷二十五¶
¶

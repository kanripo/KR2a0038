# -*- mode: mandoku-view -*-
#+TITLE: 明史
#+DATE: 2019-03-29 20:49:07.787323
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 22
<pb:KR2a0038_WYG_022-1a>¶
　　欽定四庫全書¶
¶
　　明史卷二十二¶
¶
　　大學士張廷玉等奉　敕修¶
¶
　　本紀第二十二¶
¶
　　熹宗¶
¶
　　熹宗達天闡道敦孝篤友章文襄武靖穆莊勤悊皇帝¶
諱由校光宗長子也母選侍王氏萬厯三十三年十一¶
月神宗以元孫生詔告天下四十八年七月神宗遺詔¶
<pb:KR2a0038_WYG_022-1b>¶
皇長孫及時册立未及行九月乙亥光宗崩遺詔皇長¶
子嗣皇帝位羣臣哭臨畢請見皇長子於寢門奉至文¶
華殿行禮還居慈慶宫丙子頒遺詔時選侍李氏居乾¶
清宫吏部尚書周嘉謨等及御史左光斗疏請選侍移¶
宫御史王安舜疏論李可灼進藥之誤紅丸移宫二案¶
自是起己卯選侍移仁夀殿庚辰即皇帝位詔赦天下¶
以明年為天啟元年己丑以是年八月以後稱泰昌元¶
年辛卯逮遼東總兵官李如柏甲午廕太監魏進忠兄¶
<pb:KR2a0038_WYG_022-2a>¶
釗錦衣衛千户封乳保客氏為奉聖夫人官其子冬十¶
月丙午𦵏顯皇帝孝端顯皇后於定陵戊申以遼東廵¶
撫都御史袁應泰為兵部侍郎經畧遼東代熊廷弼辛¶
酉御經筵壬戌以禮部尚書孫如游兼東閣大學士預¶
機務丁卯噦鸞宫災十一月丙子追諡皇妣孝元貞皇¶
后生母孝和皇太后十二月辛酉方從哲致仕¶
¶
　　天啟元年春正月庚辰享太廟壬辰追諡伍文定等¶
十七三人壬寅御史王心一請罷客氏香火土田魏進忠¶
<pb:KR2a0038_WYG_022-2b>¶
陵工叙録不報二月甲辰言官請復當朝口奏及召對¶
之典從之己未御經筵閏月乙酉以風霾諭羣臣修省¶
丁亥孫如游致仕丙申除齊泰黄子登戚屬戍籍戊戌¶
昭和殿災三月乙卯¶
¶
　　大清兵取瀋陽總兵官尤世功賀世賢戰死總兵官陳¶
䇿童仲揆戚金張名世帥諸將援遼戰於渾河皆敗沒¶
壬戌¶
¶
　　大清兵取遼陽經畧袁應泰等死之廵按御史張銓被¶
<pb:KR2a0038_WYG_022-3a>¶
執不屈死丙寅諭兵部國家文武並用頃承平日久視¶
武弁不啻奴𨽻致令豪傑解體今邊疆多故大風猛士¶
深軫朕懐其令有司於山林草澤間慎選将材丁卯京¶
師戒嚴夏四月壬申朔日有食之甲戌禁抄發軍機丙¶
子以遼東巡撫僉都御史薛國用為兵部侍郎經畧遼¶
東㕘議王化貞為右僉都御史巡撫廣寧戊寅募兵於¶
通州天津宣府大同甲午募兵於陜西河南山西浙江¶
戊戌立皇后張氏五月丁未貴州紅苗平甲寅禁訛言¶
<pb:KR2a0038_WYG_022-3b>¶
辛酉陜西都指揮陳愚直以固原兵入援潰於臨洺未¶
幾寧夏援遼兵潰於三河六月丙子起熊廷弼為兵部¶
尚書兼右副都御史經畧遼東辛巳以兵部尚書王象¶
乾總督薊遼軍務八月丙子擢㕘將毛文龍為副總兵¶
駐師鎮江城戊子杭州大火詔停織造癸巳停刑九月¶
壬寅葬貞皇帝於慶陵乙卯永寧宣撫使奢崇明反殺¶
巡撫徐可永據重慶分兵陷合江納溪瀘州丁卯陷興¶
文知縣張振徳死之冬十月戊辰朔御史周宗建請出¶
<pb:KR2a0038_WYG_022-4a>¶
客氏於外不聽給事中倪思輝朱欽相等相繼言皆謫¶
外任乙酉奢崇明圍成都布政使朱燮元固守尋擢燮¶
元僉都御史巡撫四川石砫宣撫使女土官秦良玉起¶
兵討賊壬辰葉向髙復入閣十二月丁丑以巡撫河南¶
都御史張我續為兵部侍郎提督川貴軍務以陜西巡¶
撫移駐漢中鄖陽巡撫移駐夷陵湖廣官軍由巫峽趨¶
忠涪討賊庚辰援遼浙兵譁於玉田辛卯以熊廷弼王¶
化貞屢議戰守不合遣使宣諭是年安南吐魯番烏斯¶
<pb:KR2a0038_WYG_022-4b>¶
藏入貢¶
¶
　　二年春正月丁未命延綏總兵官杜文煥四川總兵官¶
楊愈懋討永寧賊丁巳¶
¶
　　大清兵取西平堡副將羅一貫㕘將黒雲鶴死之鎮武¶
營總兵官劉渠祁秉忠副&KR0291;兵劉徴逆戰於平陽橋敗¶
没王化貞走閭陽與熊廷弼等俱入闗㕘政髙邦佐留¶
松山死之壬戌振山東流徙遼民癸亥命兵部尚書張¶
鶴鳴視師遼東乙丑京師戒嚴成都圍解延綏永寧賊¶
<pb:KR2a0038_WYG_022-5a>¶
將羅乾象約降與官軍共撃賊成都圍解二月癸酉水¶
西土同知安邦彦反陷畢節安順平壩霑益龍里遂圍¶
貴陽巡撫都御史李橒巡按御史史永安固守戊寅免¶
天下帶徵錢糧二年及北畿加派以禮部右侍郎孫承¶
宗為兵部尚書兼東閣大學士預機務己卯逮王化貞¶
熊廷弼聽勘己丑命孫承宗兼理兵部事三月丁酉朔¶
劉一燝致仕甲辰命陽武侯薛濓管理募兵以兵部侍¶
郎王在晉為尚書兼右副都御史經畧遼薊天津登萊¶
<pb:KR2a0038_WYG_022-5b>¶
軍務甲寅賜文震孟等進士及第出身有差丁巳敕湖¶
廣雲南廣西官軍援貴州是春舉内操夏四月甲申京¶
師旱五月戊戌復張居正原官己亥錄方孝孺遺嗣尋¶
予祭葬及諡丙午山東白蓮賊徐鴻儒反陷鄆城癸亥¶
秦良玉杜文煥破賊於佛圖闗官軍合圍重慶復之六¶
月戊辰徐鴻儒陷鄒縣滕縣滕縣知縣姬文允死之加¶
毛文龍為總兵官命貴州總兵官張彦方為平蠻總兵¶
官從巡撫都御史王三善討水西賊己巳前總兵官楊¶
<pb:KR2a0038_WYG_022-6a>¶
肇基遊撃陳九徳帥兵討山東賊秋七月甲辰松潘副¶
使李忠臣約總兵官楊愈懋謀復永寧不克皆死之賊¶
攻大壩遊撃龔萬禄戰死遂陷遵義癸丑沈㴶致仕乙¶
卯神宗神主祔太廟庚申援黔兵潰於新添癸亥武邑¶
賊于宏志作亂尋伏誅八月庚辰命孫承宗以原官督¶
理山海闗及薊遼天津登萊軍務九月甲午朔光宗神主¶
祔太廟壬寅御史馮英請設州縣額兵按畝供餉從之¶
乙卯封皇弟由檢為信王停刑冬十月辛未水西賊犯¶
<pb:KR2a0038_WYG_022-6b>¶
雲南官軍擊敗之辛巳官軍復鄒縣擒徐鴻儒等山東¶
賊平壬午命總兵官魯欽代杜文煥為總理援貴州十¶
一月癸丒命朱燮元總督四川軍務十二月己巳王三¶
善副總兵劉超敗賊於龍里貴陽圍解是年暹羅入貢¶
三年春正月己酉以禮部侍郎朱國禎尚書顧秉謙侍¶
郎朱延禧魏廣微俱為禮部尚書兼東閣大學士預機¶
務乙卯紅夷據澎湖貴州官軍三路進討水西副總兵¶
劉超敗績於陸廣河二月乙酉贈䘏鄒縣死難博士孟¶
<pb:KR2a0038_WYG_022-7a>¶
承光及母孔氏子𢎞畧是月停南京進鮮遣中官刺邊¶
事三月癸卯朝鮮廢其主李暉是春振山東被兵州縣¶
夏四月庚申朔京師地震己巳朱國祚致仕五月辛丑¶
四川官軍敗賊於永寧奢崇明走紅崖秋七月辛卯南¶
京大内災壬辰奢崇明走龍塲與安邦彦合丁酉安南¶
冦廣西巡撫都御史何士晉禦却之己亥史繼偕致仕¶
九月癸巳給事中陳良訓疏陳防㣲四事下鎮撫司獄¶
是秋客氏魏忠賢殺光宗選侍趙氏幽裕妃張氏於别¶
<pb:KR2a0038_WYG_022-7b>¶
宫殺之冬十月乙亥京師地震丁丑停刑閏月壬寅以¶
皇子生詔赦天下是月王三善剿水西屢破賊至大方¶
十一月丁巳朔祀天於南郊十二月癸巳封李倧為朝¶
鮮國王戊戌京師地震庚戌命魏忠賢提督東厰是年¶
暹羅琉球入貢¶
¶
　　四年春正月丙辰朔長興民呉野樵殺知縣石有恒主¶
簿徐可行尋伏誅乙丑王三善自大方旋師遇伏被執¶
死之諸官將皆死庚午何宗彦卒二月丁酉薊州永平¶
<pb:KR2a0038_WYG_022-8a>¶
山海闗地震壊城郭廬舍甲寅京師地震宫殿動搖有¶
聲帝不豫三月丁巳疾愈庚申杭州兵變是月京師屢¶
地震夏五月甲寅朔福寧兵變有司撫定之六月癸未¶
左副都御史楊漣劾魏忠賢二十四大罪南北諸臣論¶
忠賢者相繼皆不納丙申大雨雹杖殺工部郎中萬燝¶
逮杖御史林汝翥秋七月辛酉葉向髙致仕癸亥河決¶
徐州振山東饑冬十月削吏部侍郎陳于廷副都御史¶
楊漣僉都御史左光斗籍十一月己巳韓爌致仕是月¶
<pb:KR2a0038_WYG_022-8b>¶
貴州官兵敗賊於普定進至織金破之十二月辛巳逮¶
前廷杖除名内閣中書汪文言下鎮撫司獄丙申朱國¶
禎致仕癸卯南京地震如雷是月兩當民變殺知縣牛¶
得用¶
¶
　　五年春正月癸亥¶
¶
　　大清兵取旅順戊寅以慶陵工成予魏忠賢等廕賚是¶
月總理魯欽劉超等自織金旋師為賊所襲諸營兵潰¶
三月甲寅釋奠於先師孔子丙寅賜余煌等進士及第¶
<pb:KR2a0038_WYG_022-9a>¶
出身有差甲戌命朱燮元總督雲貴川湖廣西軍務討¶
安邦彦丁丑讞汪文言獄逮楊漣左光斗袁化中魏大¶
中周朝瑞顧大章削尚書趙南星等籍未幾漣等逮至¶
下鎮撫司獄相繼死獄中夏四月乙亥削大學士劉一¶
燝籍五月癸亥給事中楊所修請以梃擊紅丸移宫三¶
案編次成書從之乙丑祀地於北郊庚午行宗室限禄¶
法六月丙戌朱延禧致仕秋七月壬戌毁首善書院壬¶
申韓爌削籍甲戌追論萬厯辛亥丁巳癸亥三京察尚¶
<pb:KR2a0038_WYG_022-9b>¶
書李三才顧憲成等削籍八月壬午毁天下東林講學¶
書院削尚書孫慎行等籍戊子以禮部尚書周如磐兼¶
東閣大學士侍郎丁紹軾黄立極為禮部尚書少詹事¶
馮銓為禮部右侍郎並兼東閣大學士預機務己亥魏¶
廣㣲罷壬寅熊廷弼棄市傳首九邊九月壬子遼東副¶
總兵魯之甲敗沒於栁河冬十月己卯罷孫承宗命兵¶
部尚書髙第經畧遼薊登萊天津軍務丙戌停刑丙申¶
逮中書舍人呉懐賢下鎮撫司獄杖殺之庚子以皇子¶
<pb:KR2a0038_WYG_022-10a>¶
生詔赦天下十一月壬子周如盤致仕十二月乙酉榜¶
東林黨人姓名頒示天下戊子戍前尚書趙南星是年¶
琉球烏斯藏入貢¶
¶
　　六年春正月戊午作三朝要典丁卯¶
¶
　　大清兵圍寧逺總兵官滿桂寜前道㕘政袁崇煥固守¶
己巳圍解二月乙亥以袁崇煥為僉都御史專理軍務¶
仍駐寧逺削髙第職戊戌以蘇杭織造太監李實奏逮¶
前應天巡撫周起元吏部主事周順昌左都御史髙攀¶
<pb:KR2a0038_WYG_022-10b>¶
龍諭徳繆昌期御史李應昇周宗建黄尊素攀龍赴水¶
死起元等下鎮撫司獄相繼死獄中己亥祭日於東郊¶
三月丁未設各邊鎮監軍内臣太監劉應坤鎮守山海¶
闗大學士丁紹軾兵部尚書王永光等屢諫不聽論寧¶
逺解圍功封魏忠賢從子良卿肅寧伯庚戌安邦彦犯¶
貴州官軍敗績總理魯欽死之壬子以袁崇煥巡撫遼¶
東山海夏四月丁丑命南京守備内臣搜括應天各府¶
貯庫銀充殿工兵餉戊戌丁紹軾卒五月戊申王恭厰¶
<pb:KR2a0038_WYG_022-11a>¶
災死者甚衆己酉以旱災敕羣臣修省癸亥朝天宫災¶
六月丙子京師地震靈邱地震經月壬午河決廣武辛¶
卯三朝要典成刋布中外閏月辛丑巡撫浙江僉都御¶
史潘汝禎請建魏忠賢生祠許之嗣是建祠幾遍天下¶
壬寅馮銓罷壬子朱燮元以憂去以偏沅巡撫都御史¶
葉夢得代之是夏京師大水江北山東旱蝗秋七月辛¶
未朔日當食隂雲不見辛巳下前揚州知府劉鐸詔獄¶
殺之丙戌以禮部侍郎施鳯來張瑞圖詹事李國&KR1376;俱¶
<pb:KR2a0038_WYG_022-11b>¶
為禮部尚書兼東閣大學士預機務八月陜西流賊起¶
由保寧犯廣元九月庚寅顧秉謙致仕壬辰皇極殿成¶
停刑己亥魏良卿進封肅寧侯是月㕘將楊明輝齎敕¶
招諭水西賊被殺是秋江北大水河南蝗冬十月戊申¶
進魏忠賢爵上公魏良卿寧國公予誥劵加賜莊田一¶
千頃己酉以皇極殿成詔天下官匠雜流陞授者九百¶
六十五人癸丑改修光宗實錄十一月庚寅予魏良卿¶
鐵劵十二月戊申南京地震甲子潯州賊殺守備蔡人¶
<pb:KR2a0038_WYG_022-12a>¶
龍是年安南烏斯藏琉球入貢¶
¶
　　七年春正月辛未振鳯陽饑乙亥命太監凃文輔總督¶
太倉銀庫節慎庫崔文昇李明道提督漕運河道覈京¶
師通州諸倉辛卯免𣙜潼闗咸陽商税二月壬戌修隆¶
徳殿三月癸酉豐城侯李承祚請開採珠池銅礦不許¶
戊子澄城民變殺知縣張斗耀是春¶
¶
　　大清兵征朝鮮夏四月丁酉下前侍郎王之寀鎮撫司¶
獄死獄中五月己巳監生陸萬齡請建魏忠賢生祠於¶
<pb:KR2a0038_WYG_022-12b>¶
太學旁嵗祀如孔子許之丙子¶
¶
　　大清兵圍錦州癸巳攻寧逺六月庚子錦州圍解秋七¶
月乙丑朔帝不豫丙寅罷袁崇煥乙卯封魏忠賢孫鵬¶
翼為安平伯壬午戍孫慎行丁亥海賊冦廣東是月浙¶
江大水八月丙申加魏良卿太師魏鵬翼少師戊戌中¶
極建極二殿成己巳召見閣部科道諸臣於乾清宫諭¶
以魏忠賢王體乾忠貞可計大事封忠賢姪良棟為東¶
安侯甲寅大漸乙卯崩於乾清宫年二十三遺詔以皇¶
<pb:KR2a0038_WYG_022-13a>¶
第五弟信王由檢嗣皇帝位冬十月庚子上尊諡廟號¶
熹宗葬徳陵¶
¶
　　贊曰明自世宗而後綱紀日以陵夷神宗末年廢壊極¶
矣雖有剛明英武之君已難復振而重以帝之昏庸婦¶
寺竊柄濫賞淫刑忠良&KR0429;禍億兆離心雖欲不亡何可¶
得哉¶
¶
¶
<pb:KR2a0038_WYG_022-13b>¶
¶
¶
¶
¶
¶
¶
¶
　　明史卷二十二¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:11.291103
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 432
<pb:KR2a0038_WYG_432-1a>¶
　　欽定四庫全書¶
¶
　　明史卷二百七十四考證¶
¶
　　史可法傳總兵官牟文綬劉良佐撃敗之挂車河　(臣)¶
方煒按良綬是時本協守鳯陵縁舒城急淮撫邀之¶
援舒桐城非淮撫分地而於舒為唇齒按臣張煊請¶
救於文綬乃以閠四月偕良佐率馬歩九千人至桐¶
城勝之仍以舒警行而分二千人戍桐城見明紀事¶
本末謹附識¶
¶
<pb:KR2a0038_WYG_432-1b>¶
　　史可法傳代朱大典總督漕運　(臣)方煒按可法督漕¶
時廷議將易兵部尚書陳新甲於是尚書劉遵憲言¶
官章正宸等十一人並舉可法章下吏部尚書李日¶
宣等言可法文武才而漕事方亟宜俟報竣召用乃¶
復留見孫承澤春明夢餘錄謹附識¶
¶
　　史可法傳奏行更新八事　(臣)方煒按所奏八事明紀¶
事本末諸書皆無考謹識¶
¶
　　史可法傳朝命可法徃解得功良佐澤清皆聼命　(臣)¶
<pb:KR2a0038_WYG_432-2a>¶
方煒按是時監軍太僕寺少卿萬元吉詣諸将營徃¶
來開諭乃解見元吉本傳謹附識¶
¶
　　史可法傳十月傑帥師北征　(臣)方煒按是年七月傑¶
發總兵李朝雲赴泗州防守叅将蒋應雄許占魁郭¶
茂榮李玉赴徐州防守十月傑自提兵直趨歸開見¶
明紀事本末謹附識¶
¶
　　史可法傳加故中允衛允文兵部右侍郎　(臣)方煒按¶
中允衛允文士英本傳作侍講互異未知孰是謹附¶
<pb:KR2a0038_WYG_432-2b>¶
考¶
¶
　　史可法傳允文傑同鄊也陷賊南還傑請為己監軍¶
(臣)方煒按允文監傑軍時已以原官兼兵科給事中¶
見傑本傳謹附識¶
¶
　　史可法傳得功已敗良玉兵　(臣)方煒按是時以敗良¶
玉功封得功靖國公見綏㓂紀畧謹附識¶
¶
　　史可法傳可法大呼曰我史督師也遂殺之　(臣)方煒¶
按史可法及侯方巖任民育曲從直王纘爵周志畏¶
<pb:KR2a0038_WYG_432-3a>¶
羅伏龍楊振熙呉道正王志端汪思城何剛¶
¶
　　賜諡俱另開卷末謹識¶
¶
　　史可法傳家人舉笏招魂𦵏於揚州郭外之梅花嶺¶
¶
　　(臣)方煒按謹按乾隆四十年䝉¶
¶
　　恩修可法祠墓並¶
¶
　　繪其遺像刻石祠中表忠曠典誠自古所未有也謹識於¶
¶
　　此¶
¶
　　史可法傳可法才渭渭方嵗貢當得官不受職而擬授¶
<pb:KR2a0038_WYG_432-3b>¶
崑山歸昭等二十餘人為通判推官知縣甫二旬城¶
陷渭監守鈔闗投於河昭死西門從死者十七人時¶
同守城死者又有遵義知府何剛庶吉士吳爾壎而¶
揚州諸生殉義者有髙孝纘王士綉王纘王績王續¶
等又有武生戴之藩醫者陳天拔畫士陸愉義兵張¶
有徳市民馮應昌舟子徐某並自盡　(臣)方煒按¶
盧渭歸昭及髙孝纘王士綉王纘王績王續戴之藩¶
陳天拔陸愉張有徳馮應昌舟子徐某均¶
¶
<pb:KR2a0038_WYG_432-4a>¶
　　賜祀忠義祠謹識¶
¶
　　髙𢎞圗傳擢御史　(臣)方煒按𢎞圗為御史時與言¶
官張慎言交章請寛賈繼春罪忤㫖將重譴尚書周¶
嘉謨大學士劉一璟力救乃奪俸二年見明實錄謹¶
附識¶
¶
　　髙𢎞圗傳遂削籍歸家　(臣)方煒按𢎞圗之削籍而歸¶
也在六年三月見明紀事本末謹附識¶
¶
　　髙𢎞圗傳馬士英疏薦阮大鋮𢎞圗不可　(臣)方煒按¶
<pb:KR2a0038_WYG_432-4b>¶
士英薦起大鋮時吏部尚書吕大器懐逺侯常延齡¶
太僕寺少卿萬元吉御史陳良弼詹兆恒郭維經王¶
孫蕃左光先兵部郎中尹民興等各疏争不聼見明¶
紀事本末謹附識¶
¶
　　髙𢎞圗傳其年十月𢎞圗四疏乞休　(臣)方煒按是時¶
𢎞圗並請召還史可法不許見明紀事本末謹附識¶
¶
　　姜曰廣傳曰廣嘗與士英交詆王前　(臣)方煒按是時¶
議設厰衛緝事官蘇松巡撫祁彪佳力諫曰廣為擬¶
<pb:KR2a0038_WYG_432-5a>¶
俞㫖不從疏争之甚力乃命五城御史察訪見明紀¶
事本末謹附識¶
¶
　　姜曰廣傳統&KR2099;復劾曰廣五大罪　(臣)方煒按統&KR2099;所¶
劾曰廣五大罪一引用東林鄭三俊吳甡房可壯孫¶
晉把持朝政以劉士楨為通政遏章奏以王重為文¶
選植私人二簒逆令楊廷麟出劇盜南康獄交聫奸¶
俠日窺南都聲息将有劫遷别戴之謀三庇從賊諸¶
臣四納賄五奸媳給事中熊汝霖總督袁繼咸皆不¶
<pb:KR2a0038_WYG_432-5b>¶
平抗疏論列不報見明紀事本末謹附識¶
¶
　　姜曰廣傳曰廣投偰家池死　(臣)方偉按姜曰廣¶
¶
　　賜諡另載卷末謹識¶
¶
　　姜曰廣傳(周鑣附)士英劾鑣從弟鍾從逆并及鑣　(臣)¶
方煒按鍾崇禎十五年授庶吉士降於自成用為檢¶
討賊敗南歸或𫝊其勸進表有比堯舜而多武功邁¶
湯武而無慚徳後又進急下江南筞士英遂劾其罪¶
並言鑣及鍾胞弟前蕭山令銓均當從坐遂被逮見¶
¶
<pb:KR2a0038_WYG_432-6a>¶
　　明紀事本末謹附識¶
¶
　　姜曰廣傳(周鑣附)大鋮謂鑣實召良玉兵　(臣)方煒按¶
鑣友人桐城左國棅蕪湖沈士柱皆嘗列名防亂公¶
揭避大鋮客良玉所故大鋮謂鑣召良玉兵見綏㓂¶
紀略謹附識¶
¶
　　姜曰廣傳(雷縯祚附)劾楊嗣昌六大罪可斬　(臣)方煒¶
按縯祚所劾嗣昌六大罪明紀事本末諸書皆無可¶
考謹識¶
¶
<pb:KR2a0038_WYG_432-6b>¶
　　姜曰廣傳(雷縯祚附)福王時統&KR2099;劾曰廣因及之遂逮¶
治　(臣)方煒按甲申五月議立福王時曰廣謂縯祚¶
其門人言福王不可立當設法阻之至是統&KR2099;劾及¶
之大鋮復據以入告言縯祚當時欲設法阻之可為寒¶
心請立正典刑明年二月給事中林有本劾縯祚不¶
孝不忠四月遂賜死見明紀事本末謹附識¶
¶
　　明史卷二百七十四考證¶
¶
<pb:KR2a0038_WYG_432-7a>¶
　　附明史卷二百七十四考証後¶
¶
　　乾隆四十一年¶
¶
　　賜諡諸臣¶
¶
　　史可法　専諡忠正¶
¶
　　髙𢎞圗　専諡忠貞¶
¶
　　姜曰廣　専諡忠確¶
¶
　　任民育　何　剛¶
¶
　　以上通諡忠節¶
¶
<pb:KR2a0038_WYG_432-7b>¶
　　曲從直　周志畏¶
¶
　　以上通諡烈愍¶
¶
　　侯方巖　王纘爵　羅伏龍　楊振熙　吳道正¶
¶
　　王志端　汪思誠¶
¶
　　以上通諡節愍¶
¶
¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:16.396206
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 222
<pb:KR2a0038_WYG_222-1a>¶
　　欽定四庫全書¶
¶
　　明史卷一百六十九考證¶
¶
　　髙穀傳千戸龔遂榮投書於穀　(臣)章宗&KR1589;按是時遂¶
榮獻書隠其名曰修史先生及給事中葉盛奏其書¶
景泰怒甚索上書人急龔遂榮遂自投首繫獄乆之¶
始釋見識大録與傳所載互異謹附考¶
¶
　　髙穀傳都給事中林聰忤權要論死　(臣)章宗&KR1589;按林¶
聰嘗疏劾王文文怨之求其罪不得㑹聰囑鄉人於¶
<pb:KR2a0038_WYG_222-1b>¶
吏部文選郎中阿文意出其手書欲置重法賴穀言¶
得免死見王鏊守溪筆意傳所言權要葢指王文也¶
謹考¶
¶
　　髙穀傳陳循及文搆考官劉儼黄諫　(臣)章宗&KR1589;按陳¶
循王文以其子入試不中因言解首徐經故賈人子¶
儼等受其賂而以冠多士景泰為之增解額乃已見¶
明王世貞别集傳未詳謹附考¶
¶
　　胡濙傳遣濙頒御製諸書　(臣)章宗&KR1589;按所頒御製諸¶
<pb:KR2a0038_WYG_222-2a>¶
書乃性理大全為善隂隲孝順事實三種見明永樂¶
實録謹附考¶
¶
　　胡濙傳官其一子錦衣世鎮撫　(臣)章宗&KR1589;按濙子名¶
長寧濙歸里後遣其詣闕申謝因授以官見明實録¶
謹附考¶
¶
　　王直傳請復立沂王為皇太子推大學士商輅草疏未¶
上　(臣)章宗&KR1589;按明商輅撰姚䕫墓志紀此事甚詳¶
疏中有云陛下為宣宗之子當立宣宗之孫正位東¶
<pb:KR2a0038_WYG_222-2b>¶
宫䕫又舉筆添一復字直濙等咸稱善時為景泰八¶
年正月十六日至十七日而石亨等變作謹附考¶
¶
　　後贊惟易儲之議三人者心知其非而不免附和抑獨¶
何歟　(臣)章宗&KR1589;按髙穀胡濙王直皆負一時重望¶
易儲之議不允於九十一人随同署名較之李侃林¶
聰等力争者稍覺有愧擬改贊内始終一節二句云¶
惟易儲之議三人者心知其非而不免附和抑獨何¶
歟即以次行空白匀刻謹識¶
¶

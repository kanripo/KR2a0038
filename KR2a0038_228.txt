# -*- mode: mandoku-view -*-
#+TITLE: 明史
#+DATE: 2019-03-29 20:49:16.482118
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 228
<pb:KR2a0038_WYG_228-1a>¶
　　欽定四庫全書¶
¶
　　明史卷一百七十二考證¶
¶
　　羅亨信傳父䘮歸葬還朝改命巡撫宣府大同叅將(¶
臣)黄夀齡按亨信先已聞父䘮因軍務方殷暫留視¶
事及王驥等敗敵黒泉始命馳驛歸塟見明黄佐所¶
撰傳史未詳載謹識¶
¶
　　侯璡傳景泰初貴州苖韋同烈叛圍新添平越清平興¶
隆諸衛命璡總督貴州軍務討之時副總兵田禮已¶
<pb:KR2a0038_WYG_228-1b>¶
觧新添平越圍璡遂遣兵攻敗盧水西諸賊兵　(臣)¶
黄夀齡按苖叛始於正統十四年四月維時王驥甫¶
自雲南班師遂命徃討璡與田禮之㨗則在景泰元¶
年五月傳俱以景泰初貫之葢綜其成功言之也謹¶
附考¶
¶
　　孫原貞傳置雲和宣平景寜三邑　(臣)黄夀齡按一統¶
志雲和宣平景寜三邑皆於景泰二三年分置即原¶
貞平處州賊後所經理也考之地理志亦同傳誤三¶
<pb:KR2a0038_WYG_228-2a>¶
邑作四邑謹據改¶
¶
　　楊信民傳尋以王直薦擢廣東左參議清操絶俗嘗行¶
田野訪利弊為更置　(臣)黄夀齡按信民官廣東時¶
民有以公事待詢者所司欲繫諸獄信民曰彼無罪¶
姑遣之去及期自來可也民感其徳無不至見明邱¶
濬所撰碑文傳未載謹識¶
¶
　　程信傳額森犯京師信督軍守西城上言五事　(臣)黄¶
夀齡按信所言五事一曰新號令二曰募勇敢三曰¶
<pb:KR2a0038_WYG_228-2b>¶
急勤王四曰設武偹五曰養銳氣見明劉珝所撰墓¶
志謹附考¶
¶
　　程信民明年改左僉都御史巡撫遼東　(臣)黄夀齡按¶
信巡遼時守將董興為曹欽姻家信力裁抑之為之¶
歛戢見琬琰錄傳未載謹識¶
¶
¶
　　明史卷一百七十二考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:11.938522
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 482
<pb:KR2a0038_WYG_482-1a>¶
　　欽定四庫全書¶
¶
　　明史卷二百九十九考證¶
¶
　　滑夀𫝊王居中名醫也夀從之學　(臣)章宗瀛按紹興¶
府志葉逄春云夀葢劉文成基之兄易姓名為醫文¶
成既貴嘗勸之仕不應而去謹附識¶
¶
　　晚自號攖寧生　(臣)章宗瀛按朱右撰𫝊云夀在揚州¶
曰滑夀在蘇州曰伯仁在餘姚曰攖寧生見府志謹¶
附考¶
¶
<pb:KR2a0038_WYG_482-1b>¶
　　葛乾孫傳父應雷以醫名　(臣)章宗瀛按蘇州府志應¶
雷所著有醫學㑹同二十卷由平江醫學教授擢江¶
南醫學提舉元末人也謹附考¶
¶
　　張中𫝊參政趙繼祖　舊本繼誤維(臣)章宗瀛按本紀¶
作趙繼祖此書趙維祖應係刋刻之訛謹據改¶
¶
　　袁珙字廷玉鄞人　(臣)章宗瀛按獻徴録珙字廷玉以¶
字行其先南昌人後家於鄞謹附考¶
¶
　　逮諸醫侍疾無狀者　舊本逮作治(臣)章宗瀛按明紀¶
<pb:KR2a0038_WYG_482-2a>¶
事本末是時召諸醫侍疾無狀者悉付獄是尚未治¶
罪也此𫝊治字文義未協謹據改¶
¶
　　盛寅𫝊太監具以告因盛稱寅即召入便殿　(臣)章宗¶
瀛按獻徴録永樂乙酉郡大夫薦授醫學正科名日¶
振庚子至京師求療者戸不能容太宗聞知召對與¶
此稍異謹附考¶
¶
　　仝寅𫝊英宗復辟將官寅　(臣)章宗瀛按是時景帝弗¶
豫中外以儲嗣未定為憂寅亟言於石亨早定大計¶
<pb:KR2a0038_WYG_482-2b>¶
亨意遂决英宗復辟欲官寅以此見明紀事本末謹¶
附考¶
¶
　　吳傑武進人　(臣)章宗瀛按傑字士竒見獻徴録謹附¶
考¶
¶
　　可速還大内閲數月帝崩　舊本可速作僅可閲數月¶
作甫還而(臣)章宗瀛按本紀武宗於十五年九月得¶
疾十二月還京師至次年三月崩於豹房此云僅可¶
還大内甫還而帝崩似失實謹據改¶
¶
<pb:KR2a0038_WYG_482-3a>¶
　　累遷太醫院使厯加工部尚書領院事　(臣)章宗瀛按¶
識大録云連加通政使禮部侍郎工部尚書領院事¶
𫝊不詳載謹附識¶
¶
　　凌雲字漢章　(臣)章宗瀛按兩浙名賢録以漢章為名¶
不為字謹附考¶
¶
　　周述學字繼志浙江山陰人讀書好深思　舊本無浙¶
江字深下有湛之二字(臣)章宗瀛按地理志山陰有¶
二一浙江一山西考通志宜為浙江山陰謹據増并¶
<pb:KR2a0038_WYG_482-3b>¶
於下句節去兩字以敷匀刻¶
¶
　　張正常𫝊　(臣)章宗瀛按正常於洪武十年秋偕李善¶
長祀嵩山還家卒見縣志此𫝊未悉謹識¶
¶
　　劉淵然𫝊賜號長春真人　(臣)章宗瀛按獻徴録是時¶
淵然賜號冲虚至道元妙無為光範衍數莊静普濟¶
長春真人𫝊内前後諸人俱詳載賜號獨淵然未悉¶
謹附識¶
¶
　　有浮屠智光者亦賜號圓融妙慧淨覺𢎞濟輔國光範¶
<pb:KR2a0038_WYG_482-4a>¶
衍教灌頂廣善大國師賜以金印　(臣)章宗瀛按識¶
大録載英宗即位復加號西天佛子錫以玉印謹附¶
識¶
¶
¶
¶
¶
¶
<pb:KR2a0038_WYG_482-4b>¶
¶
¶
¶
¶
¶
¶
¶
　　明史卷二百九十九考證¶
¶

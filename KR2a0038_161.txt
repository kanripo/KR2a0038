# -*- mode: mandoku-view -*-
#+TITLE: 明史
#+DATE: 2019-03-29 20:49:15.556244
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 161
<pb:KR2a0038_WYG_161-1a>¶
　　欽定四庫全書¶
¶
　　明史卷一百三十八考證¶
¶
　　陳修傳擢兵部郎中遷濟南知府時亂後比户彫殘且¶
多衛將練兵屯田其間修撫治有方兵民相安流亡¶
復業　(臣)章宗瀛按獻徵録太祖謂兵制之大者唐¶
世府兵之制稍為近古而未精宻乃擢修兵部郎中¶
所以任將帥養士卒得内外相維之體兵農相資之¶
意遂為萬世法文云念濟南重經王氏之亂民墜塗¶
<pb:KR2a0038_WYG_161-1b>¶
尤甚大將練兵屯田其間非修莫可治也遂擢修濟¶
南知府較明史特詳謹附識¶
¶
　　陳修傳(滕毅州)尋遷起居注命與楊訓文集古無道之¶
君若桀紂秦始皇隋焬帝行事以進曰吾欲觀䘮亂¶
之由以為炯戒耳吴元年出為湖廣按察使　(臣)章¶
宗瀛按明書太祖命毅與宋濓等日侍左右講說經¶
史甚見眷遇又云尋命毅與李善長劉基陶安周禎¶
等定律令毅在湖廣務存寛太以修養為急民多宜¶
<pb:KR2a0038_WYG_161-2a>¶
之史俱失載謹識¶
¶
　　陳修傳(翟善附)以貢舉歴官吏部文選司主事　(臣)章¶
宗瀛按獻㣲録善授吏部主事歴本部員外郎考䦕¶
國臣傳明書皆同史略其文謹附識¶
¶
　　陳修傳(翟善附)二十六年尚書詹徽侍郎傳友文誅命¶
善署部事再遷至尚書　(臣)章宗瀛按䦕國臣傳太¶
祖命善署本部事在事勤慎稱㫖特陞吏部侍郎仍¶
署尚書事較史文略詳謹附識¶
¶
<pb:KR2a0038_WYG_161-2b>¶
　　陳修傳(翟善附)帝曰善雖年少氣宇恢廓他人莫及也¶
欲為營第於鄉善辭　(臣)章宗瀛按䦕國臣傳大祖¶
欲工部為善營第於泰興辭曰江鄉地隘宗親且衆¶
誠不忍奪人以自益况未報涓埃何敢當此上喜曰¶
有官居鼎鼐無地起樓臺善與㓂凖同風矣考獻徴¶
録明書俱同史文稍略謹附識¶
¶
　　陳修傳(翟善附)二十八年坐事降宣化知縣以終　(臣)¶
章宗瀛按䦕國臣傳及明書獻徴録俱作二十八年¶
<pb:KR2a0038_WYG_161-3a>¶
實授尚書二十九年以事免史獨作二十八年降宣¶
化知縣與諸史不合至善降官之由諸書及本紀俱¶
不載無可考核謹識闕疑¶
¶
　　陳修傳(李仁附)坐事謫青州政最擢為户部侍郎致仕¶
(臣)章宗瀛按李仁坐事史不詳其事考䦕國臣傳¶
¶
　　明書獻徴録亦略之但史云旋以政最擢户部侍郎¶
則前所坐當屬小𤯝耳謹附識¶
¶
　　陳修傳(吴琳附)吴琳黄岡人　(臣)章宗瀛按獻徴録時¶
<pb:KR2a0038_WYG_161-3b>¶
方試京闈髦士有司以主文請太祖以琳優於經學¶
遂命琳與司業宋濓柄其事及撤棘衆謂得人史失¶
載謹識¶
¶
　　楊思義傳不詳其籍　(臣)章宗瀛按楊思義籍貫史既¶
不詳考七卿表亦無之葢表作於洪武十三年以後¶
思義在䦕國初或未及叙入耶謹識¶
¶
　　楊思義傳(滕徳懋附)以事免官卒　(臣)章宗瀛按徳懋¶
免官史不書其事考䦕國臣傳明書獻徴録亦不詳¶
<pb:KR2a0038_WYG_161-4a>¶
獲罪原委謹識闕疑¶
¶
　　楊思義傳(范敏附)敏議百一十户為里丁多者十人為¶
里長鳩一里之事以供嵗役十年一周餘百户為十¶
(甲　臣)章宗瀛按食貨志詔天下編賦役黄册以一¶
百十户為一里推丁糧多者十户為長餘百户為十¶
甲甲凡十人嵗役里長一人甲首一人董一里一甲¶
之事甲編為册册首總為一圖册凡四一上户部餘¶
則布政府縣各存一焉上户部者册面黄紙故謂之¶
<pb:KR2a0038_WYG_161-4b>¶
黄册較傳中為詳謹識¶
¶
　　楊思義傳(費震附)後坐事被逮以有善政特釋為寳鈔¶
提舉　(臣)章宗瀛按費震被逮䦕國臣傳明書獻徴¶
録均不偹書端末他書亦無可考謹識闕疑¶
¶
　　周禎傳三年九月召為御史中丞　(臣)章宗瀛按明書¶
及䦕國臣傳均作二年刑部尚書世家寳出黜復名¶
禎代三年致仕去史作召為御史中丞與二書不合¶
未知所據謹識¶
¶
<pb:KR2a0038_WYG_161-5a>¶
　　周禎傳(劉惟謙附)後坐事免　(臣)章宗瀛按惟謙之名¶
不見於年表葢七卿年表洪武十三年以後者始列¶
惟謙免官當在十三年以前至所縁何事䦕國臣傳¶
明書識大録等書皆略之别無可證謹識闕疑¶
¶
　　周禎傳(端復初附)稍遷至磨勘司令　(臣)章宗瀛按明¶
書復初遷吉安府通判俗尚譁訐教誡殷勤民不忍¶
梗尋擢磨勘司丞陞為令史失載遷吉安通判友磨¶
勘丞二事謹識¶
¶
<pb:KR2a0038_WYG_161-5b>¶
　　(周禎)傳(端復初附)坐事召還　(臣)章宗瀛按明書作召¶
¶
　　還疾卒䦕國臣傳同俱無坐事之文史亦不詳原委¶
而他書亦無可考坐事二字疑誤謹識¶
¶
　　周禎傳(黎光附)坐事死貶所　(臣)章宗瀛按黎光死貶¶
所䦕國臣傳明書識大録俱不載史亦不詳坐事之¶
由無憑考核謹識闕疑¶
¶
　　楊靖傳已坐事免　(臣)章宗瀛按靖之坐免識大録䦕¶
國臣傳明書俱不載其故他無可考謹識闕疑¶
¶
<pb:KR2a0038_WYG_161-6a>¶
　　單安仁傳(朱守仁附　臣)章宗瀛按守仁罸書作史不¶
詳坐事之由考識大録憲章録及諸書亦無可考謹¶
識闕疑¶
¶
　　薛祥傳坐累杖死　(臣)章宗瀛按祥之杖死史不詳坐¶
累之由考七卿表亦但有十四年十月杖死之文而¶
不言其故識大録憲章録均同無憑考訂謹識闕疑¶
¶
　　薛祥傳(秦達附)帝以學校為國儲材而士子巾服無異¶
胥吏宜更易之命達製式以進凡三易其製始定賜¶
¶
<pb:KR2a0038_WYG_161-6b>¶
　　監生藍衫縧各一以為天下先明代士子衣冠葢創¶
自逹云　(臣)章宗瀛按輿服志儒士生員監生巾服¶
洪武三年令士人戴四方平定巾二十三年定儒士¶
生員衣自領至裳去地一寸䄂長過手二十四年以¶
士子巾服無異胥吏命工部製式太祖親視三易乃¶
定生員藍衫用玉色布絹為之寛袖皂緣皂縧軟巾¶
垂帯較本傳為詳謹識¶
¶
　　薛祥傳(秦逵附)　於二十五年九月坐事自殺　(臣)章¶
<pb:KR2a0038_WYG_161-7a>¶
宗瀛按秦逹自殺識大録憲章録及諸書俱不詳原¶
委無憑考訂謹識闕疑¶
¶
　　唐鐸傳未幾左選監察御史　(臣)章宗瀛按左遷之故¶
史不詳其縁何事考今獻備遺名臣實録均云僚屬¶
罪數連鐸太祖念鐸篤行皆不問明書亦同雖未明¶
指為左遷之故或即其一事與謹識¶
¶
　　唐鐸傳(沈潜附)復以事免　(臣)章宗瀛按沈潛以事免¶
官史不言其何故他書亦無可考證謹闕疑¶
¶
<pb:KR2a0038_WYG_161-7b>¶
　　䦕濟傳濟條議以經明行修為一科工習文詞為一科¶
通曉書義為一科人品俊秀為一科練達治理為一¶
科言有條理為一科六科備者為上三科以上為中¶
不及三科者為下　(臣)章宗瀛按通曉書義今獻備¶
遺名臣實録俱作通曉四書練達治理今獻備遺名¶
臣實録俱作曉達治道二書所載或條議之本文¶
史少為潤色耶謹識¶
¶
　　䦕濟傳下濟獄并希哲衍等皆棄市　(臣)章宗瀛按濟¶
<pb:KR2a0038_WYG_161-8a>¶
之死今獻備遺名臣實録俱作暴卒史獨作棄市與¶
二書不同或别有所據耶謹識闕疑¶
¶
¶
¶
¶
¶
¶
<pb:KR2a0038_WYG_161-8b>¶
¶
¶
¶
¶
¶
¶
¶
　　明史卷一百三十八考證¶
¶

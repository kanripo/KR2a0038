# -*- mode: mandoku-view -*-
#+TITLE: 明史
#+DATE: 2019-03-29 20:49:20.766426
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 518
<pb:KR2a0038_WYG_518-1a>¶
　　欽定四庫全書¶
¶
　　明史卷三百十八¶
¶
　　大學士張廷玉等奉　敕修¶
¶
　　列傳第二百六¶
¶
　　廣西土司二¶
¶
　　太平　　　　　　　思明¶
¶
　　思恩　　　　　　　鎮安¶
¶
　　田州　　　　　　　恩城¶
¶
<pb:KR2a0038_WYG_518-1b>¶
　　上隆　　　　　　　都康¶
¶
　　太平漢屬交阯號麗江唐為羈縻州隸邕州都督府宋¶
平嶺南於左右二江溪峒立五寨其一曰太平與古萬¶
遷隆永平横山四寨各領州縣峒屬邕州建武軍節度¶
元仍為五寨後廢乃置太平路於麗江洪武元年征南¶
將軍廖永忠下廣西左江太平土官黄英衍等遣使齎¶
印詣平章楊璟降璟還自廣海帝問黄岑二氏所轄情¶
形璟言蠻獠頑獷散則為民聚則為盜難以文治當臨¶
<pb:KR2a0038_WYG_518-2a>¶
之以兵彼始畏服帝曰蠻猺性習雖殊然其好生惡死¶
之心未嘗不同若撫之以安靖待之以誠諭之以理彼¶
豈有不從化者哉遣中書照磨蘭以權齎詔往諭左右¶
兩江溪峒官民曰朕惟武功以定天下文徳以化逺人¶
此古先哲王威徳並施遐邇咸服者也睠兹兩江地邊¶
南徼風俗質樸自唐宋以來黄岑二氏代居其間世亂¶
則保境土世治則修職貢良由其審時知幾故能若此¶
頃者朕命將南征八閩克靖兩廣平定爾等不煩師旅¶
<pb:KR2a0038_WYG_518-2b>¶
奉印來歸嚮慕之誠良足嘉尚今特遣使往諭爾其克¶
慎乃心益懋厥職宣布朕意以安居民以權至廣西衞¶
鎮撫彭宗萬户劉維善以兵䕶送將抵兩江適來賓洞¶
蠻寇掠楊家寨居民以權謂彭宗等曰奉詔逺來欲以¶
安民今見賊不擊何以庇民乃督宗等擊之賊敗走遂¶
安輯其地兩江之民由是懾服二年黄英衍遣使奉表¶
貢馬乃改為太平府以英衍為知府世襲宣徳元年崇¶
善縣土知縣趙暹謀廣地界遂招納亡叛攻左州執故¶
<pb:KR2a0038_WYG_518-3a>¶
土官奪其印殺其母大肆擄掠占據村峒四十餘所造¶
火器建旗幟僭稱王署偽官流劫州縣事聞帝命總兵¶
官顧興祖㑹廣西三司𠞰捕興祖等招之不服遣千户¶
胡廣率兵進暹扼寨拒守廣進圍之紿出所奪各州印¶
撫諭脇從官民使復職業暹計窮從間道遁伏兵邀擊¶
及其黨皆就禽時左州土官黄榮亦奏蠻人李圓英劫¶
掠居民偽稱官爵乞發兵𠞰捕帝謂兵部曰蠻民愚獷¶
或挾私讐忿爭戕殺來告者必欲深致其罪未可遽信¶
<pb:KR2a0038_WYG_518-3b>¶
其令鎮逺侯并廣西三司勘實先遣人招撫如叛逆果¶
彰發兵未晚也二年斬南寧百户許善初善知趙暹謀¶
逆與之交通及總兵官遣善追暹又受暹馬十匹銀百¶
兩故延緩之冀幸免事覺下御史鞫問得實斬之餘黨¶
皆伏誅太平領州縣以十數明初皆以世職授土官而¶
設流官佐之　太平州舊名瓠陽為西原農峒地唐為¶
波州宋隸太平寨元隸太平路洪武元年土官李以忠¶
歸附授世襲知州設流官吏目佐之　鎮逺州舊名古¶
<pb:KR2a0038_WYG_518-4a>¶
隴宋置隸邕州元隸太平路洪武初土官趙勝昌歸附¶
授世襲知州設流官吏目佐之　茗盈州宋置隸邕州¶
元隸太平路洪武初土官李鐵釘歸附授世襲知州設¶
流官吏目佐之　安平州舊名安山亦西原農峒地唐¶
置波州宋析為安平州元隸太平路洪武初土官李郭¶
佑歸附授世襲知州設流官吏目佐之　思同州舊名¶
永寧為西原地唐置隸邕州元隸太平路洪武元年土¶
官黄克嗣歸附授世襲知州設流官吏目佐之屬太平¶
<pb:KR2a0038_WYG_518-4b>¶
府萬歴二十八年省入永康州　養利州元屬太平路¶
洪武初土官趙日泰歸附授知州以次傳襲宣徳三年¶
其裔趙文安侵掠隣境七年討平之改流官　萬承州¶
舊名萬陽唐置萬承萬形二州宋省萬形隸太平寨元¶
隸太平路洪武初土官許郭安歸附授世襲知州設流¶
官吏目佐之永樂間郭安從征交阯死於軍子永誠襲¶
　全茗州舊名連岡為西原地宋置隸邕州元隸太平¶
路洪武初土官李添慶歸附授世襲知州設流官吏目¶
<pb:KR2a0038_WYG_518-5a>¶
佐之　結安州舊名營州亦西原農峒地宋置結安峒¶
隸太平寨元改州屬太平路洪武元年土官張仕榮歸¶
附授世襲知州設流官吏目佐之　龍英州舊名英山¶
宋為峒元改州屬太平路洪武元年土官李世賢歸附¶
授世襲知州割上懷地益其境設流官吏目佐之　結¶
倫州舊名那兜亦西原農峒地宋属結安峒隸太平寨¶
元改州屬太平路洪武初峒長馮萬傑歸附授世襲知¶
州設流官吏目佐之　都結州元屬太平路土官農姓¶
<pb:KR2a0038_WYG_518-5b>¶
洪武初内附授世襲知州設流官吏目佐之　上下凍¶
州舊名凍江宋置凍州元分上下凍二州尋合為一屬¶
龍州萬户府洪武元年土官趙貼從歸附授世襲知州¶
設流官吏目佐之屬太平府貼從死子福瑀襲永樂四¶
年從征交阯死於軍　思城州亦西原農峒地唐置州¶
宋分為上下思城二州隸太平寨元至正間并為一屬¶
太平路洪武元年土官趙雄傑歸附授世襲知州設流¶
官吏目佐之　永康州宋置縣隸遷隆寨元隸太平路¶
<pb:KR2a0038_WYG_518-6a>¶
土官楊姓成化八年其裔孫楊雄傑糾合峒賊二千餘¶
人入宣化縣劫掠且偽署官職總兵官趙輔捕誅之因¶
改流官萬歴二十八年升為州　左州舊名左陽唐置¶
隸邕州宋隸古萬寨元屬太平路洪武初土官黄勝爵¶
歸附授世襲知州再傳子孫爭襲相仇殺成化十三年¶
改流官　羅陽縣舊名福利陀陵縣舊名駱陀皆宋置¶
元隸太平洪武初土官黄宣黄富歸附並授世襲知縣¶
設流官典史佐之¶
¶
<pb:KR2a0038_WYG_518-6b>¶
　　思明唐置州隸邕州宋隸太平寨元改思明路洪武初¶
改為府二年土官黄忽都遣使貢馬及方物詔以忽都¶
為思明府知府世襲十五年忽都復遣其弟祿政奉表¶
來貢詔賜鈔錠二十三年忽都子黄廣平遣思州知州¶
黄志銘率屬部偕十五州土官李圓泰等來朝明年廣¶
平以服闋遣知州黄忠奉表貢馬及方物詔廣平襲職¶
賜冠帶襲衣及文綺十匹鈔百錠二十五年憑祥洞巡¶
檢髙祥奏思明州知州門三貴謀殺思明府知府黄廣¶
<pb:KR2a0038_WYG_518-7a>¶
平廣平覺而殺之乃以病死聞於朝所言不實詔逮廣¶
平鞫之既至帝謂刑部曰蠻寇相殺性習固然獨廣平¶
不以實言故繩以法个姑宥之使其改過命給道里費¶
遣還是後朝貢如例二十九年土官黄廣成遣使入貢¶
因奏言本府自故元改思明路軍民總管所轄左江一¶
路州縣峒寨東至上思州南至銅柱元兵征交阯去銅¶
柱百里設永平寨軍民萬户府置兵戍守命交人供其¶
軍餉元季擾亂交人以兵攻破永平寨遂越銅柱二百¶
<pb:KR2a0038_WYG_518-7b>¶
餘里侵奪思明屬地邱温如嶅慶逺淵脱等五縣逼民¶
附之以是五縣嵗賦皆土官代輸前者本府失理於朝¶
遂致交人侵迫益甚及告禮部任尚書立站於洞登洞¶
登實思明地而交阯乃稱屬銅柱界臣嘗具奏䝉朝廷¶
遣刑部尚書楊靖覈其事建武志尚可考乞敇安南俾¶
還舊封庶疆域復正嵗賦不虚帝令户部録所奏遣行¶
人陳誠吕讓往諭安南三十年誠讓至安南諭其王陳¶
日焜令還思明地議論往復久而不決以譯者言不達¶
<pb:KR2a0038_WYG_518-8a>¶
意復為書曉之安南終辯論不已出黄金二錠白金四¶
錠及沈檀等香以賄誠却之安南復咨户部無還地意¶
廷臣議其抗命當誅帝曰蠻人怙頑不悛終必取禍姑¶
待之永樂二年憑祥巡檢李昇言其地瀕安南百姓樂¶
業生齒日繁請改為縣以便撫輯從之以昇為知縣設¶
流官典史一員三年昇以新設縣治來朝貢馬及方物¶
謝恩廣成奏安南侵奪其禄州西平州永平寨地請遣¶
使諭還從之九年免思明税糧以廣成言去秋雨水傷¶
<pb:KR2a0038_WYG_518-8b>¶
稼也宣徳元年思明賀天夀節奉表踰期禮部請罪之¶
帝以逺蠻既至毋問土官知府黄&KR1215;奏憑祥嵗凶民饑¶
命發龍州官倉糧振之正統七年&KR1215;遣使入貢九年貢¶
解毒藥味賜鈔錦景泰三年&KR1215;致仕以子鈞襲&KR1215;庶兄¶
都指揮&KR0939;欲殺鈞代以己子&KR0939;守備潯州託言徵兵思¶
明府令其子糾衆結營於府三十里外馳至府襲殺&KR1215;¶
一家支解&KR1215;及鈞甕葬後圃仍歸原寨明日乃入城詐¶
發哀遣人報&KR0939;捕賊以掩其迹方殺&KR1215;時&KR1215;僕福童得¶
<pb:KR2a0038_WYG_518-9a>¶
免走憲司訴其事且以徵兵檄為證郡人亦言殺&KR1215;一¶
家者&KR0939;父子也副總兵武毅以聞將逮治之&KR0939;自度禍¶
及乃謀迎合朝廷意遣千户袁洪奏永固國本事請易¶
儲奏入帝曰此天下國家重事多官其㑹議以聞&KR0939;為¶
此舉衆皆驚愕謂必有受其賂而教之者或疑侍郎江¶
淵云事成&KR0939;得釋罪且進秩英宗復辟&KR0939;聞自殺帝命¶
發棺戮其屍其子震亦為都督韓雍捕誅成化十八年¶
土知府黄道奏所轄思明州土官孫黄義為族人黄紹¶
<pb:KR2a0038_WYG_518-9b>¶
所殺乞發兵捕𠞰帝命兩廣守臣區處以聞𢎞治十年¶
況村賊黄紹侵占思明上石下石三州復謀殺知府黄¶
道父子道妻趙氏累訴於朝且謂屢經委官勘問俱被¶
賂免乞發兵誅之十一年紹集衆數千人焚劫鄉村據¶
三州屢撫不下總鎮請發兵捕𠞰嘉靖四十一年以𠞰¶
平猺獞功命上官知州男黄承祖暫襲本職隆慶四年¶
忠州土官黄賢相等據南寧府屬四都地作亂永康典¶
史李材計誘其黨縛賢相以降萬歴十六年思明州土¶
<pb:KR2a0038_WYG_518-10a>¶
官黄拱聖謀奪襲殺其母兄拱極等五人而思明知府¶
黄承祖乘亂掠村寨為之援按臣請以拱聖及諸凶正¶
法思明州改屬流府革承祖冠帶立功自贖而追其所¶
掠更令族人黄恩䕶拱極妻許氏撫遺孤世延待其長¶
官之三十三年總督戴燿奏思明叛目已禽土官黄應¶
雷縱僕起釁棄印而逃斷難復官黄應宿爭地殺戮六¶
哨成仇且係義子不應襲職黄應聘係承祖幼子人心¶
推戴似應承襲知府以存黄氏宗祀但年甫七嵗暫令¶
<pb:KR2a0038_WYG_518-10b>¶
流官同知署府事待至十五嵗交印接管應雷既廢不¶
宜同城應降為土舎其後永襲土舎給田養贍制其出¶
入應宿仍管故業俱屬思明府節制於府治設教授一¶
員量給廪生六名其寄附太平府者悉歸本學嗣後續¶
増其祭祀廪餼之用則地方可安文教可興詔悉從之¶
崇禎十一年總督張鏡心疏報土官殺職官思明州黄¶
日章黄徳志等鼓衆叛逆帝令速禽首惡以靖地方論¶
者以黄&KR0939;神奸身逭大盭世濟其兇傳及四世猶併思¶
<pb:KR2a0038_WYG_518-11a>¶
明州而有之王綱隳矣然骨肉相屠至是四見蓋天道¶
云　思明州東抵思明府西抵交阯界南抵西平州北¶
抵龍英州土官黄姓與思明府同族洪武初黄君夀歸¶
附授世襲知州屬思明府後為黄&KR0939;所并萬歴十六年¶
黄拱聖之亂改屬太平　上石西州宋屬永平寨元屬¶
思明路明初屬思明府至萬歴三十八年改屬太平府¶
州更土官趙氏何氏黄氏凡三姓皆絶始改流官　下¶
石西州宋分石西州置元屬思明路洪武二年土官閉¶
<pb:KR2a0038_WYG_518-11b>¶
賢歸附授世襲知州設流官吏目佐之　忠州宋置隸¶
邕州元屬思明路洪武初土官黄威慶率子中謹歸附¶
授威慶江州知州中謹忠州知州皆世襲設流官同知¶
吏目佐之其隣地有四峒者界於南寧思明忠江之間¶
思明忠州屢肆侵奪副使翁萬達議改峒名四都隸之¶
南寧地方稍定隆慶三年冬思明府土官黄承祖奏取¶
四都地忠州土官黄賢相爭之遂擅立總管諸名目分¶
兵數千戍守因縱令剽掠為禍甚烈僉事譚惟鼎調永¶
<pb:KR2a0038_WYG_518-12a>¶
康典史李材以計禽賢相斃之於獄議改流官不果遂¶
改隸州於南寧仍以州印予賢相子有瀚俾襲職　憑¶
祥宋為憑祥峒屬永平寨元屬思明路洪武十八年土¶
蠻李昇歸附置憑祥鎮授昇巡檢屬思明府永樂二年¶
置縣以昇為知縣成化八年升為州以昇孫廣寧為知¶
州直隸布政司廣寧有十子廣寧死諸子爭立不決凡¶
三四年乃以孫珠襲知州職嘉靖十年珠死族弟珍珏¶
爭立珍挈印走況村珏攝州事十四年州目李清趙琪¶
<pb:KR2a0038_WYG_518-12b>¶
等謀納珍許思明府黄朝以州屬之朝遂以兵納珍於¶
憑祥珏奔罄柳既珍悔屬思明與朝隙朝乃以外婦所¶
生子時芳詭云廣寧孫以兵千人納之時珍淫縱為部¶
民所怨於是廣寧季子寰以尊屬謀廢立十七年寰遂¶
殺珍而附於安南莫登庸藉為嚮導總督張經屬副使¶
翁萬達禽之論死於是珏與時芳復爭立時芳倚思明¶
勢州民皆右之萬達黜珏而論時芳死更立李佛嗣珍¶
為知州憑祥遂定¶
¶
<pb:KR2a0038_WYG_518-13a>¶
　　思恩漢屬交阯唐為思恩州屬邕乃澄州止戈縣地宋¶
開寶間廢澄州以止戈賀水無虞三縣省入上林治平¶
間以上林之止戈入武緣隸邕元屬田州路歴代羈縻¶
而已明洪武二十二年田州府知府岑堅遣其子思恩¶
州知州永昌貢方物二十八年歸徳州土官黄碧言思¶
恩州知州岑永昌既匿五縣民不供賦税仍用故元印¶
章帝以不奉朝命命左都督楊文相機討之既以荒逺¶
不問永樂初改屬布政司時居民僅八百户永昌死子¶
<pb:KR2a0038_WYG_518-13b>¶
瑛襲宣徳二年瑛遣弟璥貢馬正統三年進瑛職為知¶
府仍掌州事瑛有謀畧善治兵從征蠻寇屢有功故有¶
是命因與知府岑紹交惡各具奏下總兵官及三司議¶
於是安逺侯柳溥等請陞思恩為府俾瑛紹各守疆土¶
以杜侵爭從之六年瑛受屬挾詐事覺帝以土蠻宥不¶
問令法司移文戒之瑛以府治僻隘喬利堡正當猺寇¶
出沒之所且有城垣公廨乞徙置許之以思恩府為思¶
恩軍民府十二年設儒學置教授一員訓導四員俱從¶
<pb:KR2a0038_WYG_518-14a>¶
瑛請也景泰四年總兵官陳旺奏思恩土兵調赴桂林¶
哨守者離本府遼逺不便耕種税糧宜暫免從之六月¶
以瑛親率本部狼兵韋陳威等赴城操練協助軍威敕¶
授奉議大夫賜綵緞韋陳威等俱給冠帶五年從瑛請¶
建廟學造祭祀樂器又以瑛征𠞰猺寇功免土軍今年¶
應輸田糧之半進瑛從二品散官瑛屢領兵隨征以子¶
鑌代為知府鑌招集無賴肆為不法瑛舉發其事請於¶
總兵回府治之鑌聞其父將至自縊死事聞嘉其能割¶
<pb:KR2a0038_WYG_518-14b>¶
愛効忠降敕慰諭又以栁溥奏免思恩調用土軍千五¶
百人秋糧二千三百餘石天順元年户部奏思恩存留¶
廣西操練軍一千五百人有誤種田納糧乞分為三班¶
留五百人操練免其糧七百七十餘石放回千人耕種¶
徵其糧千五百四十餘石俟寧靖日放回全徵從之三¶
年鎮守中官朱祥奏請量遷瑛都司軍職帝以瑛歴練¶
老成累有軍功改授都指揮同知仍聴總兵官鎮守調¶
用以其子鐩為知府成化元年遣兵科給事中王秉彞¶
<pb:KR2a0038_WYG_518-15a>¶
齎敕奬諭瑛父子并賜銀幣二年命給瑛父母妻誥命¶
從總兵趙輔請也十四年瑛卒瑛自襲父職頻年領兵¶
於外多所斬獲歴陞知府㕘政都指揮使年且八十尚¶
在軍中既卒鐩以誥請帝念其勞特賜之十六年田州¶
府土目黄明作亂知府岑溥避入思恩鐩㑹鎮守等官¶
討平之總督朱英請奬鐩功鐩死子濬襲𢎞治十二年¶
田州土官岑溥為子猇所殺猇亦死次子猛幼頭目黄¶
驥李蠻搆難督府命濬調衆䕶猛驥厚賂濬并獻其女¶
<pb:KR2a0038_WYG_518-15b>¶
且約分地與濬濬以兵屬驥送猛至田州不得入猛遂¶
久留濬所及總鎮諸官攝濬乃出猛襲知府濬從索故¶
分地不得怒約泗城東蘭二州攻劫田州殺掠萬計城¶
郭為墟濬兵二萬據舊田州劫龍州印納故知府趙源¶
妻岑氏及總兵官詣田州勘治黄驥懼匿濬所先是濬¶
築石城於丹良莊屯兵千餘人截江道以括商利官命¶
毁之不聴㑹官軍自田州還乘便毁其城濬兵來拒殺¶
官軍二十餘人官軍敗之俘其目兵九人總鎮及巡按¶
<pb:KR2a0038_WYG_518-16a>¶
等官請治濬罪而㕘政武清納濬賂曲䕶之濬從弟業¶
少從中官京師仕為大理寺副三司總鎮請敕業往諭¶
兵部以濬稔惡非業所能諭責宜敕鎮巡召濬至軍門¶
諭以朝廷威徳罪其首惡反侵地納所劫印并官私財¶
物乃可赦總督鄧廷瓚奏濬屢撫不服請調官軍土兵¶
分哨逐捕按問如集兵拒敵相機𠞰殺并將田州土官¶
岑猛一并區處以靖邊疆十六年總督潘蕃奏濬僭叛¶
當用兵誅𠞰今濬從弟岑業以山東布政司㕘議在内¶
<pb:KR2a0038_WYG_518-16b>¶
閣制敕房辦事禁密之地恐有泄漏吏部擬改調而業¶
亦奏乞養去十七年濬掠上林武緣等縣死者不可勝¶
計又攻破田州猛僅以身免掠其家屬五十人總鎮以¶
聞兵部請調三廣兵𠞰之十八年總督潘蕃太監韋經¶
總兵毛鋭調集兩廣湖廣官軍土兵十萬八千餘人分¶
六哨副總兵毛倫右㕘政王璘由慶逺右㕘將王震左¶
㕘將王臣及湖廣都指揮官纓由柳州左㕘將楊玉僉¶
事丁隆由武緣都指揮金堂副使姜綰由上林都指揮¶
<pb:KR2a0038_WYG_518-17a>¶
何清㕘議詹璽由丹良都指揮李銘泗城州土舎岑接¶
由工堯各取道共抵巢寨賊分兵阻險拒敵官軍奮勇¶
直前援崖而進濬勢蹙遯入舊城諸軍圍攻之濬死城¶
中人獻其首思恩遂平前後斬捕四千七百九十級俘¶
男女八百人得思恩府印二向武州印一自進兵及班¶
師僅踰月捷聞帝以蕃等有功璽書勞之兵部議濬既¶
伏誅不宜再録其後改設流官擇其可者以雲南知府¶
張鳳陞廣西右㕘政掌思恩府事賜敕正徳七年増設¶
<pb:KR2a0038_WYG_518-17b>¶
鳳化縣治時初設流官諸蠻未服相繼作亂嘉靖四年¶
都御史盛應期遣官軍平之六年土目王受與田州盧¶
蘇謀煽亂勢復熾新建伯王守仁受命至一意招撫而¶
檄受等破八寨賊因列思恩地為九土巡檢司管以頭¶
目授王受白山司巡檢得比於世官又以思恩舊治瘴¶
霧昏塞宜更之爽塏於是擇地荒田建新郡割武緣止¶
戈二里益之又議割上林三里而移鳳化縣治於其處¶
蓋寓犬牙相錯之意巡撫林富謂遷郡及割止戈里應¶
<pb:KR2a0038_WYG_518-18a>¶
如守仁議至以三里當設衞而并鳳化縣裁之遂令府¶
治益孤其後九司頭目日恣所轄蠻民不堪知府陳璜¶
曲加綏戢目把劉觀盧回以復土為名鼓衆作亂副使¶
翁萬達因有事安南計禽盧回殺之招回從亂者三十¶
餘人最後東蘭岑瑄詐稱岑濬子起雲謀復土官為九¶
司頭目所縛萬歴七年督撫吳文華謂九司日以驕黠¶
編氓甚少緩急難恃奏割南寧武緣縣屬思恩自是思¶
恩稱巨鎮云思恩府土巡檢九司皆嘉靖七年設曰興¶
<pb:KR2a0038_WYG_518-18b>¶
隆曰那馬曰白山曰定羅曰舊城曰下旺曰安定曰都¶
陽曰古零¶
¶
　　鎮安宋時於鎮安峒建右江軍民宣撫司元改鎮安路¶
明洪武元年鎮安歸附以舊治僻逺移建廢凍州改為¶
府授土官岑添保知府朝貢如例二十七年添保上言¶
往者征南將軍傅友徳令郡民嵗輸米三千石運雲南¶
普安衞鎮安僻處溪洞南接交阯孤立一方且無所屬¶
州縣人民鮮少舟車不通陸行二十五日始到普安道¶
<pb:KR2a0038_WYG_518-19a>¶
逺而險一夫負米三斗給食餘所存無幾往往以耕牛¶
及他物至其地易米輸納而普安荒逺米不易得民甚¶
病之又嵗輸本衞米四百石尤極艱難舊以白金一兩¶
折納一石今願依前例以蘇民困從之永樂中向武知¶
州黄世鐵侵奪鎮安髙寨等地朝廷遣兵討平之以其¶
地屬鎮安成化八年知府岑永夀姪宗紹糾集土兵攻¶
破府治殺傷嫡母流劫鄉村有司撫諭不服都指揮岑¶
瑛禽斬之嘉靖十四年田州盧蘇作亂糾歸順州土官¶
<pb:KR2a0038_WYG_518-19b>¶
岑瓛攻毁鎮安府目兵遇害者以萬計按臣曽守約以¶
聞帝命兩廣總督陶諧治之時蘇倡亂田州無主鎮安¶
府土官男岑真寶以兵納岑邦佐於田州歸順州岑瓛¶
蘇壻也及向武州黄仲金皆與真寶隙乘真寶入田州¶
蘇遣瓛及仲金襲破鎮安真寶聞亂走還蘇㑹目兵追¶
圍之武陵寨瓛等遂發真寶父母墓焚其骸分兵占據¶
諸峒寨真寶訴之軍門督諭瓛等不退久之乃解官軍¶
歸真寶於是瓛與真寶互相訐巡按御史言土蠻自相¶
<pb:KR2a0038_WYG_518-20a>¶
讐非有所侵犯從末減於是蘇瓛仲金各降罰有差真¶
寶亦革冠帶許立功自贖二十二年以猺獞作亂防禦¶
需人免真寶諸土官來朝鎮安所屬有上映洞湖潤寨¶
巡檢皆土人世官¶
¶
　　田州古百粤地漢屬交阯郡唐置田州𨽻邕州都督府宋¶
因之屬邕州横山寨元改置田州路軍民總管府明¶
興改田州府省來安府入焉後改田州領縣一曰上林洪¶
武元年大兵下廣西右江田州府土官岑伯顔遣使齎¶
<pb:KR2a0038_WYG_518-20b>¶
印詣平章楊璟降二年伯顔遣使奉表貢馬及方物詔¶
以伯顔為田州知府世襲自是朝貢如制六年田州溪¶
峒蠻賊竊發伯顔討平之伯顔請振安州順龍州侯州¶
陽縣羅博州龍威寨人民詔有司各給牛米仍蠲其税¶
二年十六年伯顔死子堅襲十七年都指揮使耿良奏¶
田州知府岑堅泗州知州岑善忠率其土兵討捕猺宼¶
多樹功績臣欲令選取壯丁各五千人立二衞以善忠¶
之子振堅之子永通為千户統衆守禦且耕且戰此古¶
<pb:KR2a0038_WYG_518-21a>¶
人以蠻攻蠻之術也詔行其言二十年堅遣子思恩知¶
州永昌朝貢如例給賜永樂元年堅死子永通襲永通¶
上隆州知州也州以瓊代而已襲父職正統八年賜知¶
府岑紹誥命并封贈其父母妻天順元年田州頭目吕¶
趙偽稱敵國大將軍張旗幟鳴鉦鼓率衆劫掠南丹州¶
又據向武州武進伯朱瑛以聞兵部請命瑛及土官岑¶
瑛𠞰捕三年巡撫葉盛奏田州叛目吕趙勢愈獗殺知¶
府岑鑑占據地方偽稱太平王圖謀岑氏宗族冒襲知¶
<pb:KR2a0038_WYG_518-21b>¶
府職事帝命總兵速討四年巡按御史吳禎奏奉敕𠞰¶
捕反賊吕趙選調官軍土兵攻破功饒婪鳳二關直擣¶
府城吕趙攜妻子挾知州岑鐸等宵遁官軍追至雲南¶
富州奪回鐸等及其子若壻斬首四十九級賊衆悉降¶
趙以數騎走鎮安府追及之斬趙及其子四人從賊十¶
八人獲其妻孥及偽太平王木印無敵將軍銅印并鳳¶
旗盔甲等物復委知府岑鏞仍掌府事撫安人民田州¶
平帝遣使齎敇奬諭禎等并敇鏞謹守法度保全宗族¶
<pb:KR2a0038_WYG_518-22a>¶
成化元年遣兵科給事中王秉彞齎敕諭鏞并賜銀幣¶
以兵部言其所部土官狼兵屢調𠞰有勞且有事於大¶
藤峽也二年總兵官趙輔奏鏞從征有功請給誥命旌¶
其父母并妻從之五年復以輔言予鏞官誥十六年田¶
州頭目黄明聚衆為亂知府岑溥走避思恩總督朱英¶
調㕘將馬義率軍捕明明敗走為恩城知州岑欽所執¶
并族屬誅之已溥復與欽交惡欽攻奪田州逐溥殺五¶
十餘家時泗城州岑應方恃兵强復黨欽殺擄人民二¶
<pb:KR2a0038_WYG_518-22b>¶
萬六千餘與欽分割田州而據其地𢎞治三年總制遣¶
官䕶溥之子猇入田為欽所遏居潯州按察使陶魯率¶
官軍次南寧欽拒敵敗走而應復援之入城陳兵以備¶
總督秦紘請合貴州湖廣及兩廣兵𠞰之欽勢蹙乞兵¶
於應遂匿應所總鎮官因檄應捕欽欽從應飲殺應父¶
子於坐收其兵以拒官軍已而應弟岑接佯以兵送欽¶
至田州界亦殺其父子以報事聞廷議仍命溥還田州¶
九年總督鄧廷瓚言溥前以罪革職比隨征有功乞復¶
<pb:KR2a0038_WYG_518-23a>¶
其冠帶領土兵赴梧州聴調從之十二年溥為子猇所¶
弑猇亦自殺次子猛方四嵗溥母岑氏及頭目黄驥䕶¶
之赴制府告襲歸至南寧頭目李蠻來迎驥慮蠻奪已¶
權殺其使蠻率兵至舊田州驥懼誣蠻將為變乞以兵¶
納乃調思恩岑濬率兵衞猛濬受驥賂納其女挾猛約¶
分其六甲地比至田州蠻拒不納驥復以猛奔思恩幽¶
之事覺廷瓚檄副總兵歐磐等攝濬久乃出猛置於㑹¶
城得奏命猛襲知府驥濬怒其事之不由已出也要泗¶
<pb:KR2a0038_WYG_518-23b>¶
城岑接東蘭韋祖鋐各起兵攻蠻接兵二萬先入田州¶
殺掠男女八百餘人驅之溺水死者無算括府庫放兵¶
大掠城郭為墟濬兵二萬攻舊田州據之殺掠男女五¶
千三百餘人蠻逃去副總兵歐磐㕘政武清等詣田州¶
府勘治遣兵送猛還府驥懼罪匿濬家有司請治濬罪¶
初蠻之迎猛也無他念及猛在外蠻守土以待其歸驥¶
爭權首亂濬接祖鋐黨惡以致兹變清受濬賂曲右之¶
且誣蠻占據府治阻兵弄權事竟不直於是廷瓚言思¶
<pb:KR2a0038_WYG_518-24a>¶
恩岑濬罪惡正在逐捕而田州岑猛亦宜乗此區畫降¶
府為州毋基異日尾大之患從之十八年廷議以思田¶
既平宜設流官岑猛世濟兇惡致陷府治宜降授千户¶
而遴選才望者假以方面職銜守田州仍賜敕以重其¶
權帝然之於是以平樂知府謝湖為右㕘政掌府事時¶
岑猛已降福建平海衞千户遷延不行及湖至復陳兵¶
自衞令祖母岑氏奏乞於廣西極邊率部下立功以便¶
祭養詔總鎮官詳議以聞總督陳金奏猛據舊巢要求¶
<pb:KR2a0038_WYG_518-24b>¶
府佐不赴平海衞㕘政謝湖不即赴任為猛所拒納餽¶
遺而徇其要求宜逮問時猛遣人重賂劉瑾得㫖留猛¶
而褫湖并及前撫潘蕃劉大夏猛竟得以同知攝府事¶
猛撫輯遺民兵復振稍復侵旁郡自廣嘗言督撫有調¶
發願立功冀復舊職㑹江西盜起都御史陳金檄猛從¶
征猛所至剽掠然以賊平故論功遷指揮同知非猛初¶
意頗怨望正徳十五年猛奏田州土兵每征調輒許户¶
留一二丁耕種以供常税其久勞於外者乞量振給免¶
<pb:KR2a0038_WYG_518-25a>¶
其輸税從之嘉靖二年猛率兵攻泗城拔六寨遂克州¶
治岑接告急於軍門言猛無故興兵攻寨猛言接非岑¶
氏後據其祖業欲得所侵地時方有上思州之役徵兵¶
皆不至總督張嵿以狀聞四年提督盛應期巡按謝汝¶
儀議大征猛條征調事宜詔報可而應期以他事去詔¶
以都御史姚鏌代命懸金購猛然鏌知猛無反心猛方¶
奏辯鏌亦欲緩師而巡按謝汝儀與鏌郤乃誣鏌之子¶
淶納猛萬金廉得淶書獻之鏌惶恐乃再疏請征於是¶
<pb:KR2a0038_WYG_518-25b>¶
部趣鏌剋期進鏌偕總兵官朱麟發兵八萬以都指揮¶
沈希儀張經等統之分道並入猛聞大兵至令其下毋¶
交兵裂帛書寃狀陳軍門乞憐察鏌不聴督兵益急沈¶
希儀斬猛長子邦彦於工堯隘猛懼謀出奔而歸順州¶
知州岑璋猛婦翁也其女失愛璋欲藉此報猛乃甘言¶
誘猛走歸順鴆殺之斬首以獻六年鏌以田州平告捷¶
京師乃請改田州為流官并陳善後七事詔俱從之鏌¶
留㕘議汪必東僉事申惠㕘將張經以兵萬人鎮其地¶
<pb:KR2a0038_WYG_518-26a>¶
知府王熊兆署府事㑹必東惠皆移疾他駐惟經熊兆¶
在府兵勢分防守稍懈於是逆黨盧蘇王受等乃為偽¶
印誑言猛在且借交阯兵二十萬以圖興復蠻民信之¶
聚衆薄府城經出擊兵少不敵欲引還而城中陰為内¶
應呼譟四出官軍腹背受攻力戰不支突圍渡江走賊¶
逼其後爭舟溺死者甚衆賊沿江置闌索伏藥弩夾岸¶
並起官軍且戰且行抵向武失士卒三四百人賊遂入¶
據府城燒倉粟以萬計御史石金上其事頗委罪前撫¶
<pb:KR2a0038_WYG_518-26b>¶
盛應期生事召釁而給事中鄭自璧因請仍檄湖廣永¶
順保靖兵併力𠞰賊帝以四方兵數萬方歸休豈可復¶
調命再計機宜以聞時盧蘇等雖據府叛佯聴撫遣人¶
迎署府事王熊兆而其黨王受等糾衆萬餘攻據思恩¶
城執知府吳期英守備指揮門祖蔭等已而釋期英等¶
亦投牒上官願聴招撫都御史姚鏌以兵未集姑受之¶
以緩其謀遣諜者檄東蘭歸順鎮安泗城向武諸土官¶
各勒兵自効且責失事守巡㕘將等官立功自贖復疏¶
<pb:KR2a0038_WYG_518-27a>¶
調湖廣永保土兵江西汀贛畬兵俱㑹於南寧併力進¶
𠞰帝以蠻亂日久鎮巡官受命大征未及殄絶輒奏捷¶
散兵使餘孽復滋罪不容逭姑赦前過益圖新功乃起¶
原任兵部尚書新建伯王守仁總督軍務同鏌討之時¶
受既入思恩封府庫以賊兵守之而自攻武緣守巡官¶
鄒輗等率兵至思恩思恩千夫長韋貴徐伍等遣壯士¶
由間道入城為内應夜引官兵奪門殺賊二十餘人收¶
府印及庫物䕶送期英於賓州因招撫城中未下者時¶
<pb:KR2a0038_WYG_518-27b>¶
受攻武縁甚急㕘將張經堅壁拒守鎮守頭目許用與¶
戰斬其渠帥一人賊見援兵大集乃遁去鏌以聞帝以¶
田州思恩賊鋒雖挫首惡未禽仍令守仁亟督兵𠞰撫¶
守仁威名素重及督軍務調兵數萬人至諸蠻心懾守¶
仁至南寧道中見受等勢盛度亦未可卒滅上疏極陳¶
用兵利害兵部議以守仁所見未確復陳五事令守仁¶
詳計其宜於是守仁又疏云臣奉命於去年十二月至¶
廣西平南縣與巡按御史石金及藩臬諸將領等㑹議¶
<pb:KR2a0038_WYG_518-28a>¶
思田禍結兩省已踰二年今日必欲窮兵盡𠞰則有十¶
患若罷兵行撫則有十善臣與諸臣攄心極論今日之¶
局撫之為是臣抵南寧遂下令盡撤調集防守之兵數¶
日内解歸者數萬惟湖兵數千道阻逺不易即歸仍使¶
分留南寧解甲休養待間而動而盧蘇王受先遣其頭¶
目黄富等訴告願得歸境投生乞宥一死臣等諭以朝¶
廷威徳令齎飛牌歸巢曉諭期以速降無死蘇受等得¶
牌皆羅拜踴躍歡聲雷動尋率衆至南寧城下分屯四¶
<pb:KR2a0038_WYG_518-28b>¶
營蘇受等囚首自縛與頭目數百人赴軍門請命臣等¶
復諭之曰朝廷既赦爾罪爾等擁衆負固騷動一方若¶
不示罰何以雪憤於是下蘇受於軍門各杖一百乃解¶
其縛又諭之曰今日宥爾死者朝廷好生之徳必杖爾¶
者人臣執法之義衆皆叩首悦服願殺賊立功臣隨至¶
其營撫定其衆七萬餘人復委布政使林富等安插於¶
二月二十六日悉命歸業是皆皇上至孝達順之徳神¶
武不殺之威未期月而蠻民率服不折一矢不傷一人¶
<pb:KR2a0038_WYG_518-29a>¶
而全活數萬生靈即古舞干之化奚以加焉疏聞帝嘉¶
之遣行人齎敕奬賚於是守仁復疏言思田久搆禍荼¶
毒兩省已踰二年兵力盡於哨守民脂竭於轉輸官吏¶
疲於奔走地方臲卼如破壞之舟漂泊風浪覆溺在目¶
不待智者而知之矣必欲窮兵雪憤以殲一隅無論不¶
克縱使克之患且不測况田州外捍交阯内屏各郡深¶
山絶谷猺獠盤據使盡誅其人異日雖欲改土為流誰¶
為編户非惟自撤其藩籬而拓土開疆以資鄰敵非計¶
<pb:KR2a0038_WYG_518-29b>¶
之得也今岑氏世効邊功猛獨詿誤觸法雖未伏誅聞¶
已病死臣謂治田州非岑氏不可請降田州府為田州¶
而官其子以存岑氏之後查猛有二子長邦佐自幼出¶
繼為武靖州知州武靖當猺賊之衝邦佐才足制馭宜¶
仍舊職而今所建州請以猛幼子邦相授吏目署州事¶
俟後遞陞為知州以承岑氏之祀設土巡檢諸司即以¶
盧蘇王受等九人為之以殺其勢添設田寧府統以流¶
官知府以總其權從之惟以守仁所奏岑猛子與撫按¶
<pb:KR2a0038_WYG_518-30a>¶
所報異令再覆於是守仁言臣初議立岑氏後該府土¶
目及耆老俱言岑猛本有四子長邦佐妻張氏出次邦¶
彦妾林氏出次邦輔外婢所生次邦相妾韋氏出猛嬖¶
溺林氏而張失愛故邦佐自幼出繼武靖邦彦既死邦¶
佐得武靖民心更代亦難其人欲立邦輔土目謂外婢¶
所生名實不正惟邦相係猛正派質貌厚重堪繼岑氏¶
故當時直謂猛子存者二人亦所以正名慎始杜後日¶
之爭也疏上如議行八年守仁於思田既議設流官又¶
<pb:KR2a0038_WYG_518-30b>¶
議移南丹衞於八寨改思恩府城於荒田改設鳳化縣¶
治於三里添設流官縣於思龍増築五鎮城堡於五屯¶
及侍郎林富繼之又言田州界居南寧泗城交通雲貴¶
交阯為備非一不宜改設流官南丹衞設在賓州既不¶
足以遥制八寨遷八寨又不得以還䕶賓州為今日計¶
獨上林之三里守仁所議設縣者可遷南丹衞於此夫¶
設縣則割賓州之地以益思恩是顧彼而失此也遷衞¶
則扼八寨之吭以還䕶賓州是一舉而兩得也然不宜¶
<pb:KR2a0038_WYG_518-31a>¶
屬田州而仍屬南寧為便其議與守仁頗有異同詔從¶
富言初邦相兄邦彦有子芝依大母林氏瓦氏居官給¶
養田其後邦相惡蘇專擅密與頭目盧玉等謀誅蘇及¶
芝蘇知之㑹邦相又侵削二氏原食莊田二氏遂與蘇¶
合謀以芝奔梧州赴軍門告襲蘇又為芝疏請尋令人¶
刺邦相邦相覺殺行刺者而蘇遂伏兵殺盧玉等以兵¶
圍邦相宅誘邦相出乘夜與瓦氏縊殺之巡按御史曾¶
守約以聞帝命總督陶諧勘處蘇之殺邦相也歸順鎮¶
<pb:KR2a0038_WYG_518-31b>¶
安泗城向武諸土官羣起搆難互相訐奏當事者謂以¶
岑芝承襲未定田州無主致令隣封覬覦當給劄付令¶
¶
芝管事蘇又請早給芝冠帶以撫田州而自悔罪願裹¶
糧立功及追補累年所逋糧賦巡按御史諸演疏聞部¶
議以土蠻自相讐殺當從末減皆令立功方准贖罪復¶
官三十二年芝死子大夀方四嵗土人莫葦冒岑姓及¶
土官岑施相煽搆亂提督郎檟奏令思恩守備張啟元¶
暫駐田州鎮之報可三十四年田州土官婦瓦氏以狼¶
<pb:KR2a0038_WYG_518-32a>¶
兵應調至蘇州𠞰倭隸於總兵俞大猷麾下以殺賊多¶
詔賞瓦氏及其孫男岑大夀大禄銀幣餘令軍門奬賞¶
四十二年以平廣西猺獞功准岑大禄實受知州職泰¶
昌元年總督許𢎞綱奏田州土官岑懋仁肆惡起釁窺¶
占上林納叛人黄得隆等糾衆破城擅殺土官黄徳勲¶
擄其妻女印信乞正其罪詔令岑懋仁速獻印執送諸¶
犯聴按臣分别正法違則進𠞰天啟二年巡撫何士晉¶
請免懋仁逮問各率土兵援𠞰有功優敘從之田州世¶
<pb:KR2a0038_WYG_518-32b>¶
岑氏改流者再而終不果盧蘇再叛弑主終逸於罰論¶
者以為失刑云上林在田州東宋置隸横山寨元屬田¶
州路洪武二年土官黄嵩歸附授世襲知縣流官典史¶
佐之¶
¶
　　恩城州唐置宋元仍舊明初因之隸廣西布政司朝貢¶
如例成化十九年知州岑欽田州土官岑溥叔也相讐¶
殺溥敗欽入田州焚府治大肆殺掠溥愬於制府下三¶
司官鞫理𢎞治三年欽復入田州與泗城土官岑應分¶
<pb:KR2a0038_WYG_518-33a>¶
據其地巡撫秦紘請調兵𠞰之兵部言兵不可輕動惟¶
令守臣諭令應縛欽自贖五年欽走岑應所借兵總鎮¶
檄應捕之欽遂殺應父子已而應弟接佯以兵送欽亦¶
殺欽父子有司以恩城宜裁革從之州遂廢¶
¶
　　上隆州宋置隸横山寨元屬田州路明因之後改隸布¶
政司洪武十九年上隆知州岑永通遣從子岑安來貢¶
賜綺帛鈔錠洪熙元年土官知州岑瓊母陳氏來朝貢¶
馬賜鈔幣宣徳四年以陳氏為知州時瓊已卒無子土¶
<pb:KR2a0038_WYG_518-33b>¶
人訴於朝願得陳氏襲職故有是命¶
¶
　　都康州宋置隸横山寨元屬田州路洪武間為蠻獠所¶
據建文元年復置隸布政司土官馮姓其界東南抵龍¶
英西至鎮安北至向武¶
¶
¶
¶
　　明史卷三百十八¶
¶

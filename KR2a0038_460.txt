# -*- mode: mandoku-view -*-
#+TITLE: 明史
#+DATE: 2019-03-29 20:49:19.840034
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 460
<pb:KR2a0038_WYG_460-1a>¶
　　欽定四庫全書¶
¶
　　明史卷二百八十八考證¶
¶
　　李維楨傳山東税監陳増貪横為益都知縣吳宗堯所¶
奏廵撫尹應元亦極論増罪　(臣)章宗瀛按萬厯二¶
十六年九月宗堯奏太監陳増㒺上營私益都有鉛¶
砂無銀礦増强之入銀業非法矣且代納稍緩逮及¶
吏民陛下所得十一而増私槖十九廵撫尹應元亦¶
恭増罪二十餘條忤㫖奪俸宗堯下鎮撫司削籍見¶
<pb:KR2a0038_WYG_460-1b>¶
通鑑紀事謹附考¶
¶
　　王穉登字伯榖長洲人能詩有盛名遊京師大學士袁¶
煒家煒試諸吉士紫牡丹詩皆不稱意命煒為之有¶
警句　(臣)章宗瀛按朱彛尊詩話云伯榖詩亦華整¶
第嫌肉勝於骨至袁文榮所賞牡丹詩色借相公袍¶
上紫書生薄命原同妾等句媚竈之詞近於卑田乞¶
兒語矣謹附考¶
¶
　　王叔承字承父　(臣)章宗瀛按王叔承初名光允以字¶
<pb:KR2a0038_WYG_460-2a>¶
行晩乃更字承父見朱彛尊詩話謹附考¶
¶
　　程嘉燧傳舊本傳末云時人最重其詩稱曰松圓詩老¶
(臣)章宗瀛按嘉燧詩為時人所重亦不足為定評傳¶
末二句謹擬刪¶
¶
　　陳仁錫傳孫文豸以誦歩天歌見捕坐妖言鍜錬成獄¶
詞連仁錫　(臣)章宗瀛按文豸仁錫戚也嘗作䇿論¶
嘲時忠賢因誣文豸造妖言謗朝政置重辟所指妖¶
言則韓愈原道篇欽天監歩天歌也先是仁錫在講¶
<pb:KR2a0038_WYG_460-2b>¶
筵因王恭厰火災又見正人屠戮忠賢竭木土不休¶
講時不避忌諱忠賢復以不撰寕國封勅遂命許顯¶
仁擬文豸獄詞連仁錫等遂削籍歸見通鑑紀事謹¶
附考¶
¶
　　董其昌傳始以宋米芾為宗後自成一家　(臣)章宗瀛¶
按其昌云吾年十七學書師顔平原又學虞永興以¶
為唐書不如晉魏又學鍾王凡三年自謂逼古文徴¶
仲祝希喆不復置眼角比㳺嘉興見項子京家藏真¶
<pb:KR2a0038_WYG_460-3a>¶
蹟又見官奴帖於金陵方悟從前妄自標評自此漸¶
有小得見畫禪室隨筆謹附識¶
¶
　　米萬鍾字仲詔　舊本作字友石(臣)章宗瀛謹按書畫¶
譜米萬鍾字仲詔闗中人徙居京師性好石人謂無¶
南宫之顛而有其癖號為友石先生然則友石其號¶
而仲詔其字也傳以號作字誤謹改¶
¶
　　張瑞圗者官至大學士　(臣)章宗瀛按瑞圖以天啓七¶
年晉禮部尚書東閣大學士崇禎元年三月致仕見¶
<pb:KR2a0038_WYG_460-3b>¶
宰輔表謹識¶
¶
¶
¶
¶
¶
¶
　　明史卷二百八十八考證¶
¶
<pb:KR2a0038_WYG_460-4a>¶
　　附明史卷二百八十八考証後¶
¶
　　乾隆四十一年¶
¶
　　賜諡諸臣¶
¶
　　曹學佺　諡忠節¶
¶
¶
¶
¶
<pb:KR2a0038_WYG_460-4b>¶
¶
¶
¶
¶
¶
¶
¶
¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:09.187430
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 226
<pb:KR2a0038_WYG_226-1a>¶
　　欽定四庫全書¶
¶
　　明史卷一百七十一考證¶
¶
　　王驥傳明年四月遣偏師討維摩土司韋郎羅郎羅走¶
安南俘其妻子傳檄安南縛之以獻　(臣)黄夀齡按¶
是時韋郎羅以維摩州判自稱廣新王故命驥回師¶
討之見識大録謹附考¶
¶
　　徐有貞傳正統七年疏陳兵政五事帝善之而不能用¶
(臣)黄夀齡按軍政五事一每年秋冬遣將巡邊一¶
¶
<pb:KR2a0038_WYG_226-1b>¶
　　於西安八府募兵一命大臣舉邊將一遣大臣練兵¶
一命天下選舉武勇見明英宗實録謹附考¶
¶
　　徐有貞傳於是大集民夫躬親督率治渠建閘起張秋¶
以接河沁河流之旁出不順者為九堰障之更築大¶
堰楗以水門閱五百五十五日而工成名其渠曰廣¶
濟　(臣)黄夀齡按河渠志有貞治張秋渠成賜名廣¶
濟傳作廣渠誤謹據改¶
¶
　　楊善傳成化初屢為言官所劾命致仕卒於京師　(臣)¶
<pb:KR2a0038_WYG_226-2a>¶
黃夀齡按瑄以置其屬司郎中何經為經訐其諸不¶
法事雖未加罪因是鬱鬱不樂乞致仕見眀陸簡所¶
撰傳史云為言官所劾當指此謹附考¶
¶
　　王越傳眀年直得罪言官并劾越詔奪爵除名謪居安¶
陸　(臣)黄夀齡按汪直之謫在成化十九年八月坐¶
其黨貶黜者王越而外尚有戴縉等見眀實録謹附¶
考¶
¶
<pb:KR2a0038_WYG_226-2b>¶
¶
¶
¶
¶
¶
¶
¶
　　明史卷一百七十一考證¶
¶

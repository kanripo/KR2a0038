# -*- mode: mandoku-view -*-
#+TITLE: 明史
#+DATE: 2019-03-29 20:49:18.045954
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 338
<pb:KR2a0038_WYG_338-1a>¶
　　欽定四庫全書¶
¶
　　明史卷二百二十七考證¶
¶
　　龎尚鵬傳改按浙江民苦徭役為舉行一條鞭法　(臣)¶
章宗瀛按是時行甲首錢均徭二法吏胥因縁加派¶
貧富皆不聊生尚鵬乃㑹計一邑需費及諸顧役若¶
干核民間丁土若干刻单人給一帖使民知嵗輸有¶
定額吏遂不能為奸後海瑞推廣之通行於江南名¶
一條鞭法見明張元抃所撰祠碑謹附考¶
¶
<pb:KR2a0038_WYG_338-1b>¶
　　龎尚鵬傳兼領九邉屯務疏列鹽政二十事　(臣)章宗¶
瀛按尚鵬所陳鹽政二十事其在兩淮者一設法銷¶
引一稽查實政一議減䦕中一先期給引一收買餘¶
鹽一禁止私煎一酌處引價一折鹽舖户一報中糧¶
草一禁止截賣一定淮廣行鹽之地一定折色本色¶
之宜凡十二條其在山東長蘆者疏通阻滯三條禁¶
抑私販一條調停偏累二條定折納二條凡八條見¶
經世文編謹附考¶
¶
<pb:KR2a0038_WYG_338-2a>¶
　　宋儀望傳受命督三殿門工　(臣)章宗瀛按三殿工始¶
於嘉靖三十六年成於四十一年維時工部尚書為¶
歐陽必進見明實錄謹附考¶
¶
　　宋儀望傳擢霸州兵俻僉事　(臣)章宗瀛按是時有西¶
寧侯過霸州為盜所廹溺死儀望甫抵任即擒其巨¶
魁見識大錄謹附識¶
¶
　　陸樹徳傳除嚴州推官　(臣)章宗瀛按樹徳任嚴州推¶
官時以廉幹為龎尚鵬所許又太守嘗忌其材及太¶
<pb:KR2a0038_WYG_338-2b>¶
守入覲有訐其私者樹徳獨力表其誣見王世貞集¶
謹附考¶
¶
　　陸樹徳傳屢遷都給事中　(臣)章宗瀛按樹徳厯任兵¶
户禮三科給事中又有冊封周趙二王力却饋遺事¶
傳俱未載謹識¶
¶
　　李頤傳清軍湖廣忤張居正　(臣)章宗瀛按李頤以清¶
軍湖廣過江陵與張居正父抗故居正銜之見獻徴¶
錄謹附考¶
¶
<pb:KR2a0038_WYG_338-3a>¶
　　李頤傳頤在鎮十年威望大著　(臣)章宗瀛按頤在鎮¶
時尚有禱雨賑飢捐貲置學田諸事見明劉應麟所¶
撰行狀謹附考¶
¶
　　孫維城傳改廣東左布政使　(臣)章宗瀛按維城以遷¶
官過里有故人坐逋租繋官求為之觧維城解所服銀¶
帶代之輸官而終不為言見獻徴錄傳未載謹附識¶
¶
　　孫維城傳條善後六事　(臣)章宗瀛按維城所條善後¶
六事一曰預運發二曰専責成三曰酌馬數四曰嚴¶
<pb:KR2a0038_WYG_338-3b>¶
賞規五曰重命地六曰改市期見明實錄謹附考¶
¶
　　萬象春傳奏上便宜十五事　(臣)章宗瀛按象春所陳¶
便宜十五事大㫖在限封䦕業弛禁加刑數端又申¶
明定祿制正賦額諸便見經世文編謹附識¶
¶
¶
¶
　　明史卷二百二十七考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.949976
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 193
<pb:KR2a0038_WYG_193-1a>¶
　　欽定四庫全書¶
¶
　　明史卷一百五十四考證¶
¶
　　張輔傳命成國公朱能為征夷将軍輔為右副将軍帥¶
豐城侯李彬等十八将軍　(臣)章宗瀛按十八将軍¶
諸書俱不詳載惟明代紀事本末云以成國公朱能¶
為大将軍西平侯沐晟新城侯張輔為左右副将軍¶
豐城侯李彬雲陽伯陳旭為左右㕘将大将軍率右¶
副将軍右㕘将及清逺伯王友仁機将軍程寛朱貴¶
<pb:KR2a0038_WYG_193-1b>¶
遊擊将軍毛八丹朱廣王恕等横海将軍魯麟王玉¶
商鵬鷹揚将軍吕毅朱吴江浩方政驃騎将軍朱榮¶
金銘吴旺劉劄出等二十五将軍史畧其名謹附識¶
¶
　　張輔傳賊縁江南北岸立柵聚舟其中築城于多邦隘¶
城柵橋艦相連九百餘里兵衆七百萬　(臣)章宗瀛¶
按七百萬明代紀事本末作二百萬與史互異謹識¶
¶
　　張輔傳斬其帥二人　(臣)章宗瀛按賊帥二人名梁民¶
獻伯樂見明代紀事本末史畧其名謹識¶
¶
<pb:KR2a0038_WYG_193-2a>¶
　　張輔傳悉破籌江困枚萬刼普賴寨　(臣)章宗瀛按明¶
代紀事本末云張輔沐晟等襲賊籌江棚大破之又¶
追敗賊于萬刧江普賴山史槩以寨名之當屬統稱¶
耳謹識¶
¶
　　張輔傳擒其将校百餘人　(臣)章宗瀛按擒其将明代¶
紀事本末作殺其将阮子仁黄老岡百餘人獻徴録¶
作擒其黨黄老岡彤文傑馮宗寔莫鉄范鞋阮利百¶
餘人史畧其名謹識¶
¶
<pb:KR2a0038_WYG_193-2b>¶
　　張輔傳獲季犛及其子蒼並偽太子　(臣)章宗瀛按偽¶
太子名苪見明代紀事本末識大録謹識¶
¶
　　張輔傳安南平得府州四十八縣一百八十　(臣)章宗¶
瀛按明代紀事本末云分十七府曰交州北江諒江¶
三江建平新安建昌奉化清化宣化太原鎮蠻諒山¶
¶
　　新平義安順化升華四十七州一百五十七縣衛十¶
一所三名臣志鈔識大録弇州史料所紀府州縣之¶
目並同第不載府名耳安南傳則作十五府分轄三¶
¶
<pb:KR2a0038_WYG_193-3a>¶
　　十六州一百八十一縣府名無宣化太原升華有演¶
州而宣化太原與嘉興歸化廣威則作五直𨽻州分¶
轄二十九縣又陶季容為宣化府同知則宣化固府¶
也史作得府州四十八縣一百八十與諸書俱不符¶
惟名臣寔録今獻備遺獻徴録均與史同傳維鱗明¶
書則作得郡縣一百三十四尤混淆無别謹識¶
¶
　　張輔傳户三百十二萬　(臣)章宗瀛按户三百十二萬¶
弇州史料傅維鱗明書均與史同明代紀事本末云¶
<pb:KR2a0038_WYG_193-3b>¶
安撫人民三百二十萬𫉬蠻人二百八萬七千五百¶
安南傳畧同惟二十萬作十二萬當属字之顛倒耳¶
謹識¶
¶
　　張輔傳遂設交阯布政司以其地内屬　(臣)章宗瀛按¶
安傳輔上交阯地圖東西一千七百六十里南北二¶
千八百里謹識¶
¶
　　張輔傳其年冬陳氏故臣簡定復叛　(臣)章宗瀛按簡¶
定稱日南王僣號大越改元興慶雜見于弇州史料¶
<pb:KR2a0038_WYG_193-4a>¶
明代紀事本末名臣志鈔獻徴録安南傳諸書後定¶
自稱上皇立季擴為大越皇帝改元重光史并為一¶
敘次頗為不清謹識¶
¶
　　張輔傳時簡定已僣稱越上皇别立陳季擴為皇　(臣)¶
章宗瀛按明代紀事本末云季擴蠻人自稱陳氏後¶
弇州史料識大録俱以為簡定從子史畧之謹識¶
¶
　　張輔傳輔帥陳旭等以划船戰乗風縱火擒賊帥二百¶
餘人　(臣)章宗瀛按賊帥明代紀事本末作潘坻等¶
<pb:KR2a0038_WYG_193-4b>¶
二百餘人史畧其名謹識¶
¶
　　張輔傳擒其帥五十六人　(臣)章宗瀛按擒其帥明代¶
紀事本末云斬賊将阮山擒偽将潘經等數十人史¶
畧其名謹識¶
¶
　　張輔傳前後建置郡邑及增設驛傳逓運規畫甚備¶
(臣)章宗瀛按增設驛傳逓運考獻徴載輔言自欽州¶
天涯驛經猫尾港至涌淪佛淘從萬寧縣抵交阯多¶
由水道陸行止二百九十一里宜置水馬驛傳以便¶
<pb:KR2a0038_WYG_193-5a>¶
往來于是命防城等處設九水驛龍門等處設二馬¶
驛寧越等處設七逓運所佛淘設廵檢司改交阯嘉¶
林縣為嘉林馬驛交州府瀘江欽州天涯俱為水馬¶
驛廣西横州州門水驛𨽻南寧府皆如輔所請云云¶
較史為詳謹識¶
¶
　　張輔傳子懋九嵗嗣公　(臣)章宗瀛按張懋襲爵之事¶
考傅維鱗明書云長子忠勲衛病忠庶子傑乞嗣弟¶
文安伯輗太平侯軏言傑本忠婢子不可嗣景泰五¶
<pb:KR2a0038_WYG_193-5b>¶
年庶子&KR0375;嗣公侯簿同但簿云張輔庶男張懋見年¶
十一嵗應襲奏奉欽依張忠既殘疾其子來厯不明¶
著張懋襲爵史俱畧之又考公侯簿作本年明書作¶
五年公侯簿作十一嵗史作九嵗互有異同謹識闕¶
疑¶
¶
　　張轉傳諫止𤼵京營兵作圓通寺　(臣)章宗瀛按懋之¶
諫𤼵京營兵作圓通寺及請罷作真武觀考諸書均¶
不載謹識¶
¶
<pb:KR2a0038_WYG_193-6a>¶
　　黄福傳改北京行部尚書　(臣)章宗瀛按行部尚書今¶
獻備遺作刑部尚書名臣寔録鄧元錫明書均與史¶
同考職官志永樂元年置北京行部尚書二人福之¶
拜官正當此時史文行部似為不誤今獻備遺或以¶
音近而訛耳謹識¶
¶
　　黄福傳坐事逮下詔獄　(臣)章宗瀛按黄福下獄被謫¶
史不詳坐事原委今獻備遺名臣寔録鄧元錫明書¶
俱無下獄被謫之文他書亦無可考謹識¶
¶
<pb:KR2a0038_WYG_193-6b>¶
　　黄福傳㕘賛南京守備襄城伯李隆機務　(臣)章宗瀛¶
按名臣寔録云福毎事先籌定付襄城伯襄城伯亦¶
敬信福比視事皆襄城伯處分福不出一語或以為¶
言福曰汝見守備何嘗一事錯鄧元錫明書畧同史¶
以隆用福言一語槩之謹識¶
¶
　　黄福傳厯事六朝多所建白　(臣)章宗瀛按名臣寔録時¶
以福議復設提學憲臣史畧之謹識¶
¶
　　黄福傳所得俸禄惟待賔客周匱乏而已　(臣)章宗瀛¶
<pb:KR2a0038_WYG_193-7a>¶
按名臣實録鄧元錫明書俱云俸賜均贍姻族屬纊¶
之日室無百緡與史稱福之亷合謹識¶
¶
　　陳洽𫝊中官馬騏貪暴　(臣)章宗瀛按馬騏貪暴考明¶
紀事本末云騏定嵗貢扇萬柄翠羽萬箇騏墨而殘¶
¶
　　交人苦之較史為詳¶
¶
　　陳洽𫝊與諸将言地險惡恐有伏宜駐師覘賊　(臣)章¶
宗瀛按史云駐師覘賊今獻備遺明紀事本末云請¶
駐師石室縣之沙河以覘賊弱强語較明暢謹識¶
¶
<pb:KR2a0038_WYG_193-7b>¶
　　陳洽𫝊(王貴附)土兵二千人驍果善戰貴撫以恩意數¶
撃賊有功　(臣)章宗瀛按二千人𫝊維鱗明書及明¶
紀事本末俱作二萬人與史異謹識¶
¶
　　陳洽𫝊(陳忠附)坐事戍廣西　(臣)章宗瀛按陳忠戍廣¶
西史不詳坐事原委諸書俱無可考無憑核訂謹識¶
闕疑¶
¶
　　陳洽𫝊(劉子輔附)坐累左遷諒江知府　(臣)章宗瀛按¶
子輔左遷傅維鱗明書與史同不詳坐累原委他書¶
<pb:KR2a0038_WYG_193-8a>¶
無可考謹識¶
¶
　　陳洽𫝊(劉子輔附)黎利反子輔與守将集兵民死守¶
(臣)章宗瀛按明紀事本末云子輔死軍民俱力戰無¶
一人降者史畧之謹識¶
¶
　　陳洽𫝊(何忠附)遂拘忠勝臨以白刄二人瞋目怒罵不¶
屈竝忠子皆被害　(臣)章宗瀛按傅維鱗明書云且¶
鋸忠忠瞋目視賊大罵曰我天朝臣子恨不斬汝以¶
歸報朝廷肯從汝求生耶罵不絶口乃從容賦詩而¶
<pb:KR2a0038_WYG_193-8b>¶
死較史為詳謹識¶
¶
　　陳洽傳(周安附　臣)章宗瀛按周安傅維鱗明書作劉¶
安事跡厯官俱同惟明史藁作周安謹識¶
¶
　　李彬傳永樂元年四月以邱福議封豐城侯　(臣)章宗¶
瀛按傅維鱗明書云䕶孝仁皇后至京明年封豐城¶
侯史作以邱福議封侯未知何據謹識¶
¶
　　李彬傳清化府土廵儉黎利反　(臣)章宗瀛按明紀事¶
本末云清化府俄樂縣土官廵檢黎利初從陳季擴¶
<pb:KR2a0038_WYG_193-9a>¶
充偽金吾将軍後束身歸降以為巡檢然中懐反側¶
至是反僣稱平定王識大録同較史為詳謹識¶
¶
　　李彬傳潘僚者乂安土知府也為中官馬騏所虐反衙¶
儀　(臣)章宗瀛按潘僚之叛識大録云乂安土指揮¶
路文律從之史畧其事謹識¶
¶
　　李彬傳范玉者塗山侍僧也反東潮州　(臣)章宗瀛按¶
識大録云妖僧范玉自言天降劍印令為安南國主¶
亦僣稱羅平王反塗山較史為詳謹識¶
¶
<pb:KR2a0038_WYG_193-9b>¶
　　李彬傳(孫旻附)尋坐事罷　(臣)章宗瀛按李旻罷坐史¶
不詳坐事原委他書俱無可考謹識¶
¶
　　栁升傳妖婦唐賽兒反命升與都指揮劉忠将京軍往¶
𠞰圍其寨升自以大将意輕賊賊乞降信之為夜所¶
襲劉忠流矢死賽兒遁去及明始知追獲其黨百餘¶
人都指揮衛青力戰解安邱圍升忌其功摧辱之¶
(臣)章宗瀛按明紀事本末云行在户部尚書吴中等¶
劾奏栁升賊臨境不設備都指揮劉忠身先軍士幾¶
<pb:KR2a0038_WYG_193-10a>¶
破賊壘升忌其功不救致忠力盡而死賊遂遁去及¶
備倭指揮衛青聞賊圍安邱急躬率所部兵晝夜兼¶
行遂敗賊衆後三日升始至反忌青功故行摧擊較¶
史為詳謹識¶
¶
　　栁升傳慶强起告升升不為意　(臣)章宗瀛按明紀事¶
本末云梁銘李慶曰主帥氣甚驕兵累日不得休困¶
罷而少斥堠不據險握重而欲急𤼵卒如敵伏何較¶
史為詳然作銘慶語與史小異豈傳聞異詞耶謹識¶
¶
<pb:KR2a0038_WYG_193-10b>¶
　　梁銘傳坐事下獄　(臣)章宗瀛按梁銘下獄史不詳坐¶
事原委傅維鱗明書亦不載他書無可考謹識¶
¶
　　王通傳斬其司空丁禮以下萬餘級　(臣)章宗瀛按明¶
紀事本末作司空丁禮司徒黎豸史畧其一謹識¶
¶
　　王通傳利乞和通以聞　(臣)章宗瀛按利乞和通以聞¶
考明紀事本末云通自寧橋之敗氣大沮䘮雖獲城¶
下一勝而志不固且意栁升師雖出道路多梗黎利¶
既求和不如狥其所請按察司楊時習曰奉命征討¶
<pb:KR2a0038_WYG_193-11a>¶
乃與賊和棄地旋師何以逃罪通厲聲叱之曰非常¶
之事非常人能之史俱未詳謹識¶
¶
¶
¶
¶
¶
¶
<pb:KR2a0038_WYG_193-11b>¶
¶
¶
¶
¶
¶
¶
¶
　　明史卷一百五十四考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:14.318131
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 76
<pb:KR2a0038_WYG_076-1a>¶
　　欽定四庫全書¶
¶
　　明史卷七十六¶
¶
　　大學士張廷玉等奉　敕修¶
¶
　　志五十二¶
¶
　　職官五¶
¶
　　公侯伯　　　　　　駙馬都尉(附儀賔)¶
¶
　　五軍都督府　　　　京營¶
¶
　　京衛　　　　　　　錦衣衛(附旗手等衛)¶
¶
<pb:KR2a0038_WYG_076-1b>¶
　　南京守備　　　　　南京五軍都督府¶
¶
　　南京衛　　　　　　王府䕶衛(附儀衛司)¶
¶
　　總兵官　　　　　　留守司¶
¶
　　都司(附行都司)　　　　　各衛¶
¶
　　各所　　　　　　　宣慰司¶
¶
　　宣撫司　　　　　　安撫司¶
¶
　　招討司　　　　　　長官司(附蠻夷長官司)¶
¶
　　軍民府(附土州土縣)¶
¶
<pb:KR2a0038_WYG_076-2a>¶
　　公侯伯凡三等以封功臣及外戚皆有流有世功臣則¶
給鐵劵封號四等佐太祖定天下者曰開國輔運推誠¶
從成祖起兵曰奉天靖難推誠餘曰奉天翊運推誠曰¶
奉天翊衛推誠武臣曰宣力武臣文臣曰守正文臣嵗¶
禄以功為差己封而又有功仍爵或進爵增禄其才而¶
賢者充官營總督五軍都督府掌僉書南京守備或出¶
充鎮守總兵官否則食禄奉朝請而已年幼而嗣爵者¶
咸入國子監讀書嘉靖八年定外戚封爵毋許世襲其¶
<pb:KR2a0038_WYG_076-2b>¶
有世襲一二代者出特恩¶
¶
　　駙馬都尉位在伯上凡尚大長公主長公主公主並曰¶
駙馬都尉其尚郡主縣主郡君縣君鄉君者並曰儀賔¶
嵗禄各有差皆不得與政事明初駙馬都尉有典兵出¶
鎮及掌府部事者建文時梅殷為鎮守淮安總兵官李¶
堅為左副將軍成祖時李讓掌北京行部事仁宗時沐¶
昕宣宗時宋琥並守備南京英宗時趙輝掌南京左府¶
事其餘惟奉祀孝陵攝行廟祭署宗人府事往往受命¶
<pb:KR2a0038_WYG_076-3a>¶
一充其任若恩親侯李貞永春侯王寧京山侯崔元以¶
恩澤封侯非制也¶
¶
　　中軍左軍右軍前軍後軍五都督府每府左右都督(正一¶
品)都督同知(從一品)都督僉事(正二品恩功寄禄無定員)其屬經歴司¶
經歴(從五品)都事(從七品)各一人都督府掌軍旅之事各領¶
其都司衛所(詳見兵志衛所中)以達於兵部凡武職世官流官¶
土官襲替優養優給所屬上之府移兵部請選既選移¶
府以下之都司衛所首領官聽吏部選授給繇亦如之¶
<pb:KR2a0038_WYG_076-3b>¶
凡武官誥敕俸糧水陸步騎操練官舍旗役併試軍情¶
聲息軍伍勾補邊腹地圖文冊屯種器械舟車薪葦之¶
事並移所司而綜理之凡各省各鎮鎮守總兵官副總¶
兵並以三等真署都督及公侯伯充之有大征討則掛¶
諸號將軍或大將軍前將軍副將軍印總兵出既事納¶
之其府府之掌印及僉書率皆公侯伯(間有屬老將之實為都督者不¶
能十一也)初太祖下集慶即置行樞密院自領之又置諸翼¶
統軍元帥府尋罷樞密院改置大都督府以朱文正為¶
<pb:KR2a0038_WYG_076-4a>¶
大都督節制中外諸軍事設司馬㕘軍經歴都事等官¶
又增設左右都督同知副使僉事照磨各一人并設斷¶
事官定制大都督從一品左右都督正二品同知都督¶
從二品副都督正三品僉都督從三品經歴從五品都¶
事從七品統軍元帥府元帥正三品同知元帥從三品¶
副使正四品經歴正七品知事從八品照磨正九品又¶
以都鎮撫司隸大都督府(先是屬中書省)秩從四品尋罷統軍¶
元帥府吳元年更定官制罷大都督不設以左右都督¶
<pb:KR2a0038_WYG_076-4b>¶
為長官(正一品)同知都督(從二品)副都督(正二品)僉都督(從二品)¶
俱陞品秩其屬設㕘議(正四品)經歴斷事官(從五品)都事(正七¶
品)照磨(從七品)洪武九年罷副都督改㕘議為掌判官十¶
二年陞都督僉事為正二品掌判官為正三品十三年¶
始改都督府為五軍都督府分領在京各衛所(惟錦衣等親軍¶
上直衛不隸五府)及在外各都司衛所以中軍都督府斷事官¶
為五軍斷事官十五年置五軍十衛㕘軍府設左右㕘¶
軍十七年五軍各設左右斷事二人提控案牘一人(並從¶
<pb:KR2a0038_WYG_076-5a>¶
九品)二十三年陞五軍斷事官為正五品總治五軍刑獄¶
分為五司司設稽仁稽義稽禮稽智稽信五人(俱正七品)各¶
理其軍之刑獄二十九年置五軍照磨所專掌文牘建¶
文中革斷事及五司官永樂元年設北京留守行後軍¶
都督府置左右都督都督同知都督僉事無定員經歴¶
都事各一人後又分五府稱行在五軍都督府十八年¶
除行在字在應天者加南京字洪熙元年復稱行在仍¶
設行後府宣徳三年又革正統六年復除行在字¶
<pb:KR2a0038_WYG_076-5b>¶
京營永樂二十二年置三大營曰五軍營曰神機營曰¶
三千營五軍神機各設中軍左右哨左右掖五軍三千¶
各設五司每營俱選勲臣二人提督之其諸營管哨掖¶
官曰坐營曰坐司(各哨掖官亦率以勲臣為之)又設把總把司把牌¶
等官(又有圍子手幼官舍人殫忠效義諸營俱附五軍營中)景泰元年選三營精¶
銳立十圍營涖以總兵統以總督監以内臣其舊設者¶
號為老營(三老營凡六提督内選其二領團營)成化三年分團營為十二¶
每營又各分五軍三千統騎兵神機統火器其各營統¶
<pb:KR2a0038_WYG_076-6a>¶
領俱擇都督都指揮或列爵充之以總督統轄之正德¶
中又選團營精銳置東西兩官㕔仍併三大營將統領¶
嘉靖二十九年革團營官㕔仍併三大營改三千曰神¶
樞設副㕘遊佐坐營號頭中軍千把總等官(五軍營戰兵一營左¶
副將一戰兵二營練勇㕘將一車兵三營㕘將一車兵四營遊撃將軍一城守五營佐撃將軍一戰兵六營右¶
副將一戰兵七營練勇㕘將一車兵八營㕘將一車兵九營遊撃將軍一城守十營佐擊將軍一備兵坐營官¶
一大號頭官一已上部推監鎗號頭官一中軍官十一隨征千總四隨營千總二十選鋒把總一把總一百三¶
十八已上俱營推神樞營戰兵一營左副將一戰兵二營練勇㕘將一車兵三營㕘將一車兵四營遊撃將軍¶
<pb:KR2a0038_WYG_076-6b>¶
一城守五營佐撃將軍一戰兵六營右副將一車兵七營練勇㕘將一執事八營㕘將一城守九營佐撃將軍¶
一城守十營佐撃將軍一備兵坐營官一大號頭官一已上部推監鎗號頭官一中軍官十一千總二十選鋒¶
把總六把總一百五十七已上俱營推神機營戰兵一營左副將一戰兵二營練勇㕘將一車兵三營遊撃將¶
軍一車兵四營佐撃將軍一城守五營佐撃將軍一戰兵六營右副將一車兵七營練勇㕘將一城守八營佐¶
撃將軍一城守九營佐擊將軍一城守十營佐撃將軍一備兵坐營官一大號頭官一已上部推監鎗號頭官¶
一中軍官十一千總二十選鋒把總六把總一百二十八已上俱營推通計三大營共五百八十六員)統¶
以提督總兵官一員已改提督曰總督鑄總督京營戎¶
政印俾仇鸞佩之更設侍郎一人協理京營戎政定巡¶
<pb:KR2a0038_WYG_076-7a>¶
視科道官嵗一代更悉革内侍官增設巡視主事尋亦¶
革隆慶初仍以總督為提督改協理為閱視尋併改閱¶
視為提督四年二月更京營制三營各設提督又各設¶
右都御史一員提督之九月罷六提督仍復總督戎政¶
一人天啓初增設協理一人已仍革一人崇禎初復增¶
一人¶
¶
　　京衛指揮使司指揮使一人(正三品)指揮同知二人(從三品)¶
指揮僉事四人(正四品)鎮撫司鎮撫二人(從五品)其屬經歴¶
<pb:KR2a0038_WYG_076-7b>¶
司經歴(從七品)知事(正八品)吏目(從九品)倉大使副使各一人¶
所轄千户所多寡各不等京衛有上直衛有南北京衛¶
品秩並同各有掌印有僉書其以恩廕寄祿無定員凡¶
上直衛親軍指揮使司二十有六曰錦衣衛曰旗手衛¶
曰金吾前衛曰金吾後衛曰羽林左衛曰羽林右衛曰¶
府軍衛曰府軍左衛曰府軍右衛曰府軍前衛曰府軍¶
後衛曰虎賁左衛(是為上十二衛洪武中置)曰金吾左¶
衛曰金吾右衛曰羽林前衛曰燕山左衛曰燕山右衛曰燕山前衛¶
<pb:KR2a0038_WYG_076-8a>¶
曰大興左衛曰濟陽衛曰濟州衛曰通州衛(是為上十衛永樂中¶
置)曰騰驤左衛曰騰驤右衛曰武驤左衛曰武驤右衛¶
(宣徳八年置)番土宿衛名親軍以䕶宫禁不隸五都督府其¶
京衛隸都督府者三十有三曰留守左衛曰鎮南衛曰¶
驍騎右衛曰龍虎衛曰瀋陽左衛曰瀋陽右衛隸左軍¶
都督府曰留守右衛曰虎賁右衛曰武徳衛隸右軍都¶
督府曰留守中衛曰神策衛曰應天衛曰和陽衛及牧¶
馬千户所蕃牧千户所俱隸中軍都督府曰留守前衛¶
<pb:KR2a0038_WYG_076-8b>¶
曰龍驤衛曰豹韜衛隸前軍都督府曰留守後衛曰鷹¶
揚衛曰興武衛曰大寧中衛曰大寧前衛曰會州衛曰¶
富峪衛曰寛河衛曰神武左衛曰忠義右衛曰忠義前¶
衛曰忠義後衛曰義勇右衛曰義勇前衛曰義勇後衛¶
曰武成中衛曰蔚州左衛隸後軍都督府又京衛非親¶
軍而不隸都督府者十有五曰武功中衛曰武功左衛¶
曰武功右衛(已上三衛以匠故隸工部)曰永清左衛曰永清右衛曰¶
彭城衛曰長陵衛曰獻陵衛曰景陵衛曰裕陵衛曰茂¶
<pb:KR2a0038_WYG_076-9a>¶
陵衛曰泰陵衛曰康陵衛曰永陵衛曰昭陵衛明初置¶
帳前總制親軍都指揮使司以馮國用為都指揮使後¶
改置金吾侍衛親軍都䕶府設都䕶(從二品)經歴(正六品)知¶
事(從七品)照磨(從八品)又置各衛親軍指揮使司設指揮使¶
(正三品)同知指揮使(從三品)副使(正四品)經歴(正七品)知事(從八品)¶
照磨(正九品)千户所正千户(正五品)副千户(從五品)鎮撫百户¶
(正六品)因置武德龍驤將軍飛熊威武廣武興武英武鷹¶
揚驍騎神武雄武鳳翔天策振武宣武羽林十七衛親¶
<pb:KR2a0038_WYG_076-9b>¶
軍指揮使司此設親軍衛之始尋罷金吾侍衛親軍都¶
䕶府洪武永樂間增設親軍諸衛名為上二十二衛分¶
掌宿衛而錦衣衛主巡察緝捕理詔獄以都督都指揮¶
領之葢特異于諸衛焉留守五衛舊為都鎮撫司總領¶
禁衛先屬中書省改隸大都督府設都鎮撫(從四品)副鎮¶
撫(從五品)知事(從八品)尋改宿衛鎮撫司設宿衛鎮撫宿衛¶
知事洪武三年改為留守衛指揮使司專領軍馬守禦¶
各城門及巡警皇城與城垣造作之事後陞為留守都¶
<pb:KR2a0038_WYG_076-10a>¶
衛統轄天策豹韜飛熊鷹揚江陰廣洋横海龍江水軍¶
左右十衛八年復為留守衛與天策等八衛俱為親軍¶
指揮使司(惟水軍左右二衛為指揮使司)並隸大都督府十一年改為¶
留守中衛增置留守左右前後四衛仍為親軍十三年¶
始分留守都督府¶
¶
　　錦衣衛掌侍衛緝捕刑獄之事恒以勲戚都督領之恩¶
廕寄祿無常員凡朝會巡幸則具鹵簿儀仗率大漢將¶
軍(共一千五百七員)等侍從扈行宿衛則分番入直朝日夕月¶
<pb:KR2a0038_WYG_076-10b>¶
耕籍視牲則服飛魚服佩繡春刀侍左右盜賊奸宄街¶
塗溝洫密緝而時省之凡承制鞫獄錄囚勘事偕三法¶
司五軍官舍比試併鎗同兵部涖視統所凡十有七中¶
左右前後五所領軍士五所分鑾輿擎葢扇手旌節旛¶
幢班劍斧鉞戈㦸弓矢馴馬十司各領將軍校尉以備¶
法駕上中上左上右上前上後中後六親軍所分領將¶
軍力士軍匠馴象所領象奴養象以供朝會陳列駕輦¶
馱寶之事明初置拱衛所秩正七品管領校尉屬都督¶
<pb:KR2a0038_WYG_076-11a>¶
府後改拱衛指揮使司秩正三品尋又改為都尉司洪¶
武三年改為親軍都尉府管左右中前後五衛軍士而¶
設儀鑾司隸焉四年定儀鑾司為正五品設大使一人¶
副使二人十五年罷儀鑾司改置錦衣衛秩從三品其¶
屬有御椅等七員皆正六品設經歴司掌文移出入鎮¶
撫司掌本衛刑名兼理軍匠十七年改錦衣衛指揮使¶
為正三品二十年以治錦衣衛者多非法凌虐乃焚刑¶
具出繫囚送刑部審録詔内外獄成歸三法司罷錦衣¶
<pb:KR2a0038_WYG_076-11b>¶
獄成祖時復置尋增北鎮撫司專治詔獄成化間刻印¶
畀之獄成得專達不闗白錦衣錦衣官亦不得干預而¶
以舊所設為南鎮撫司專理軍匠旗手衛本旗手千户¶
所洪武十八年改置掌大駕金鼓旗纛帥力士隨駕宿¶
衛(校尉力士僉民間壯丁為之校尉專職擎執鹵簿儀仗及駕前宣召官員差遣赶辨隸錦衣衛力士專領¶
金鼓旗幟隨駕出入及守衛四門隸旗手衛)凡嵗祭旗頭六纛之神八月於¶
壇十二月於承天門外皆衛官涖事統所五¶
¶
　　府軍前衛掌統領幼軍皆習帶刀侍衛明初有帶刀舍¶
<pb:KR2a0038_WYG_076-12a>¶
人洪武時府軍等衛皆有習技幼軍永樂十三年為皇¶
太孫特選幼軍置府軍前衛設官屬(指揮使五人指揮同知十人指揮僉¶
事二十人衛鎮撫十人經歴五人)統所二十有五¶
¶
　　金吾羽林等十九衛掌守衛巡警統所凡一百有二¶
騰驤等四衛掌帥力士直駕隨駕統所三十有二¶
南京守備一人協同守備一人南京以守備及㕘贊機¶
務為要職守備以公侯伯充之兼領中軍都督府事協¶
同守備以侯伯都督充之領五府事㕘贊機務以南京¶
<pb:KR2a0038_WYG_076-12b>¶
兵部尚書領之其治所在中府掌南都一切留守防䕶¶
之事永樂十九年遷都北京命中府掌府事官守備南¶
京節制南京諸衛所洪熙元年始以内臣同守備景泰¶
三年增設協同守備一人¶
¶
　　南京五軍都督府左右都督都督同知都督僉事不全¶
設其掌印僉書皆以勲爵及三等都督為之分掌南京¶
衛所以達於南京兵部凡管領大教場及江上操備等¶
事各府奉敇分掌之城門之管鑰中府專掌之(初設城門郎洪¶
<pb:KR2a0038_WYG_076-13a>¶
武十八年革以門禁鎖鑰銅牌命中書都督府掌之)其屬經歴都事各一人¶
南京衛指揮使司(設官詳京衛)凡四十有九分隸五都督府¶
者三十有三曰留守左衛曰鎮南衞曰水軍左衛曰驍¶
騎右衛曰龍虎衛曰龍虎左衞曰英武衛曰龍江右衛¶
曰瀋陽左衛曰瀋陽右衛隸左府曰留守右衛曰虎賁¶
右衛曰水軍右衛曰武徳衛曰廣武衛隸右府曰留守¶
中衛曰神策衛曰廣洋衛曰廣天衛曰和陽衛及牧馬¶
千户所隸中府曰留守前衛曰龍江左衛曰龍驤衛曰¶
<pb:KR2a0038_WYG_076-13b>¶
飛熊衛曰天策衛曰豹韜衞曰豹韜左衛隸前府曰留¶
守後衛曰横海衛曰鷹揚衛曰興武衛曰江陰衛隸後¶
府又親軍衛指揮使司十有七曰金吾前衛曰金吾後¶
衛曰金吾左衛曰金吾右衛曰羽林左衛曰羽林右衛¶
曰羽林前衛曰府軍衛曰府軍左衛曰府軍右衛曰府¶
軍後衛曰虎賁左衛曰錦衣衛曰旗手衛曰江淮衛曰¶
濟州衛曰孝陵衛興左府所屬十衛右府所屬五衛前¶
府所屬七衛後府所屬五衛並聽中府節制各衛領所¶
<pb:KR2a0038_WYG_076-14a>¶
一百一十有八¶
¶
　　王府䕶衛指揮使司設官如京衛王府儀衛司儀衛正¶
一人(正五品)儀衛副二人(從五品)典仗六人(正六品)儀衛掌侍¶
衛儀仗䕶衛掌防禦非常䕶衛王邸有征調則聽命於¶
朝明初諸王府置䕶軍府洪武三年置儀衛司司設正¶
副各一人秩比正副千户司仗六人秩比百户四年改¶
司仗為典仗五年置親王䕶衛指揮使司每王府設三¶
䕶衛衛設左右前後中五所所千户二人百户十人又¶
<pb:KR2a0038_WYG_076-14b>¶
設圍子手二所每所千户一人九年罷䕶軍府建文中¶
改儀衛司為儀仗司增置吏目一人成祖初復舊制¶
總兵官副總兵㕘將遊撃將軍守備把總無品級無定¶
員總鎮一方者為鎮守獨鎮一路者為分守各守一城¶
一堡者為守備與主將同守一城者為協守又有提督¶
提調巡視備禦領班備倭等名凡總兵副總兵率以公¶
侯伯都督充之其總兵掛印稱將軍者雲南曰征南將¶
軍大同曰征西前將軍湖廣曰平蠻將軍兩廣曰征蠻¶
<pb:KR2a0038_WYG_076-15a>¶
將軍遼東曰征虜前將軍宣府曰鎮南將軍甘肅曰平¶
羌將軍寧夏曰征西將軍交阯曰副將軍延綏曰鎮西¶
將軍(諸印洪熙元年制頒)其在薊鎮貴州湖廣四川及儹運淮安¶
者不得稱將軍掛印宣德間又設山西陜西二總兵嘉¶
靖間分設廣東廣西貴州湖廣二總兵為四改設福建¶
保定副總兵為總兵又添設浙江總兵萬厯間又増設¶
於臨洮山海天啟間增設登萊至崇禎時益紛不可紀¶
而位權亦非復當日葢明初雖㕘將遊撃把總亦多有¶
<pb:KR2a0038_WYG_076-15b>¶
充以勲戚都督等官至後則杳然矣¶
¶
　　鎮守薊州總兵官一人舊設隆慶二年改為總理練兵¶
事務兼鎮守駐三屯營協守副總兵三人(東路副總兵隆慶三年添¶
設駐建昌營管理燕河營頭䑓營石門寨山海闗四路中路副總兵萬厯四年改設駐三屯營帯管馬蘭峪松¶
棚峪喜峯口太平寨四路西路副總兵隆慶三年添設駐石匣營管理牆子嶺曹家寨古北口石塘嶺四路)¶
分守㕘將十一人(曰通州㕘將曰山海闗㕘將曰石門寨㕘將曰燕河營㕘將曰臺頭營㕘¶
將曰太平寨㕘將曰馬蘭峪叅將曰墻子嶺叅將曰古北口叅將曰石塘嶺叅將曰喜峯口參將)遊撃¶
將軍六人統領南兵遊撃將軍三人領班遊撃將軍七¶
<pb:KR2a0038_WYG_076-16a>¶
人坐營官八人守備八人把總一人提調官二十六人¶
鎮守昌平總兵官一人舊設副總兵又有提督武臣嘉¶
靖三十八年裁副總兵以提督改為鎮守總兵駐昌平¶
城聴總督節制分守㕘將三人(曰居庸闗㕘將曰黄花鎮㕘將曰横嶺口㕘將)¶
遊撃將軍二人坐營官三人守備十人提調官一人¶
鎮守遼東總兵官一人舊設駐廣寧隆慶元年令冬月¶
移駐河東遼陽適中之地調度防禦應援海川瀋陽協¶
守副總兵一人(遼陽副總兵舊為分守嘉靖四十五年改為協守駐遼陽城節制開原海州險¶
<pb:KR2a0038_WYG_076-16b>¶
山瀋陽等處)分守㕘將五人(曰開原㕘將曰錦義右㕘將曰海葢右㕘將曰寧逺㕘將曰寛¶
奠堡㕘將)遊撃將軍八人守備五人坐營中軍官一人備禦¶
十九人¶
¶
　　鎮守保定總兵官一人𢎞治十八年初設保定副總兵¶
後改為㕘將正徳九年復為分守副總兵嘉靖二十年¶
改為鎮守三十年改設鎮守總兵官萬厯元年令春秋¶
兩傍移駐浮圖峪遇有警移駐紫荆闗以備入援分守¶
㕘將四人(曰紫荆闗㕘將曰龍固二闗㕘將曰馬水口㕘將曰倒馬闗㕘將)遊撃將軍¶
<pb:KR2a0038_WYG_076-17a>¶
六人坐營中軍官一人守備七人把總七人忠順官二¶
人¶
¶
　　鎮守宣府總兵官一人舊設駐宣府鎮城協守副總兵¶
一人(副總兵舊亦駐鎮城嘉靖二十八年移駐永寧城)分守㕘將七人(曰北路獨石馬¶
營㕘將曰東路懐來永寧㕘將曰上西路萬全右衛㕘將曰南路神聖蔚廣㕘將曰中路葛峪堡㕘將曰下西¶
路柴溝堡㕘將曰南山㕘將)遊撃將軍三人坐營中軍官二人守備¶
三十一人領班備禦二人(萬厯八年革)¶
¶
　　鎮守大同總兵官一人舊設駐大同鎮城協守副總兵¶
<pb:KR2a0038_WYG_076-17b>¶
一人(舊為左副總兵萬厯五年去左字駐左衛城)分守㕘將九人(曰東路㕘將曰北東¶
路㕘將曰中路㕘將曰西路㕘將曰北西路㕘將曰井坪城㕘將曰新坪堡㕘將曰總督標左掖㕘將曰威逺¶
城㕘將萬厯八年革)遊撃將軍二人入衛遊撃四人坐營中軍官¶
二人守備三十九人¶
¶
　　鎮守山西總兵官一人舊為副總兵嘉靖二十年改設¶
駐寧武闗防秋移駐陽方口防冬移駐偏闗協守副總¶
兵一人(嘉靖四十四年添設初駐偏闗後移駐老營堡)分守㕘將六人(曰東路代州左¶
㕘將曰西路偏頭闗右㕘將曰太原左㕘將曰中路利民堡右㕘將曰河曲縣㕘將曰北樓口㕘將)遊擊¶
<pb:KR2a0038_WYG_076-18a>¶
將軍一人坐營中軍官一人守備十三人操守二人¶
鎮守延綏總兵官一人舊設駐鎮城協守副總兵一人¶
(定邊右㕘總兵嘉靖四十一年添設分守安定鎮靜等處提調大牆及牆口等處)分守㕘將六¶
人(曰孤山㕘將曰東路右㕘將曰西路左㕘將曰中路㕘將曰清平㕘將曰榆林保寜㕘將)遊撃將¶
軍二人入衛遊擊四人守備十一人坐營中軍官一人¶
鎮守寧夏總兵官一人舊設駐鎮城協守副總兵一人¶
(亦舊設同駐鎮城)分守㕘將四人(曰東路右㕘將曰西路左㕘將曰靈州左㕘將曰北路平¶
虜城㕘將)遊撃將軍三人入衛遊擊一人(萬厯八年革)守備三人¶
<pb:KR2a0038_WYG_076-18b>¶
備禦領班二人(萬厯九年革)坐營中軍官二人營理鎮城都¶
司一人領班都司二人(萬厯九年革)管理水利屯田都司一¶
人¶
¶
　　鎮守甘肅總兵官一人舊設駐鎮城協守副總兵一人¶
(甘肅左副總兵舊設嘉靖四十四年移駐髙臺防禦隆慶四年回駐鎮城)分守副總兵一人¶
(涼州右副總兵舊設)分守㕘將四人(曰莊浪左㕘將曰肅州右㕘將曰西寧㕘將曰鎮番㕘將)¶
遊擊將軍四人坐營中軍官一人守備十一人領班備¶
禦都司四人¶
¶
<pb:KR2a0038_WYG_076-19a>¶
　　鎮守陜西總兵官一人舊駐會城後移駐固原分守副¶
總兵一人(洮岷副總兵萬厯六年改設駐洮州)分守㕘將五人(曰河州㕘將曰蘭州¶
㕘將曰靖虜㕘將曰陜西㕘將曰階文西固㕘將)遊擊將軍四人坐營中軍官¶
二人守備八人¶
¶
　　鎮守四川總兵官一人隆慶五年添設駐建武所分守¶
副總兵一人(松潘副總兵舊設)協守㕘將二人(曰松潘東路左㕘將曰松潘南¶
路右㕘將)遊撃將軍二人守備六人¶
¶
　　鎮守雲南總兵官一人舊設駐雲南府分守㕘將三人¶
<pb:KR2a0038_WYG_076-19b>¶
(曰臨元㕘將曰永昌㕘將曰順䝉㕘將)守備二人巡撫中軍坐營官一人¶
鎮守貴州總兵官一人舊設嘉靖三十二年加提督麻¶
陽等處地方職銜駐銅仁府分守㕘將二人(曰提督清浪右㕘將¶
曰提督川貴迤西左㕘將)守備七人巡撫中軍官一人¶
¶
　　鎮守廣西總兵官一人舊為副總兵嘉靖四十五年改¶
設駐桂林府分守㕘將五人(曰潯梧左㕘將曰栁慶右㕘將曰永寧㕘將曰思恩㕘將曰昭平㕘將)守備三人坐營官一人¶
¶
　　鎮守湖廣總兵官一人舊設嘉靖十年罷十二年復設¶
<pb:KR2a0038_WYG_076-20a>¶
萬厯八年又罷十二年仍復設駐省城分守㕘將三人¶
(曰黎平㕘將曰鎮筸㕘將曰鄖陽㕘將)守備十一人把總一人¶
¶
　　鎮守廣東總兵官一人舊為征蠻將軍兩廣總兵官嘉¶
靖四十五年分設駐潮州府協守副總兵一人(潮漳副總兵萬¶
厯三年添設駐南澳)分守㕘將七人(曰潮州㕘將曰瓊崖㕘將曰雷廉㕘將曰東山㕘將曰西山㕘將曰督理廣州海防㕘將曰惠州㕘將)練兵遊撃將軍一人守備五人¶
坐營中軍官二人¶
¶
　　提督狼山副總兵一人嘉靖三十七年添設駐通州鎮¶
<pb:KR2a0038_WYG_076-20b>¶
守江南副總兵一人舊係總兵官駐福山港後移駐鎮¶
江儀真二處嘉靖八年裁革十九年復設二十九年仍¶
革三十二年改設副總兵駐金山衛四十三年移駐吳¶
淞分守㕘將二人(曰徐州㕘將曰金山㕘將)遊撃將軍一人守備六¶
人鳳陽軍門中軍官一人把總十三人¶
¶
　　鎮守浙江總兵官一人嘉靖三十四年設總理浙直海¶
防三十五年改鎮守浙直四十二年改鎮守浙江舊駐¶
定海縣後移駐省城分守㕘將四人(曰杭嘉湖㕘將曰寧紹㕘將曰溫處¶
<pb:KR2a0038_WYG_076-21a>¶
㕘將曰台金嚴㕘將)遊撃將軍二人總捕都司一人把總七人¶
分守江西㕘將一人(曰南贑㕘將嘉靖四十三年改設駐會昌縣)守備四人¶
把總六人¶
¶
　　鎮守福建總兵官一人舊為副總兵嘉靖四十二年改¶
設駐福寧州分守㕘將一人(曰南路㕘將)守備三人把總七¶
人坐營官一人¶
¶
　　鎮守山東總兵官一人天啟中增設總督備倭都司一¶
人領薊鎮班都司四人又河南守備三人領薊鎮班都¶
<pb:KR2a0038_WYG_076-21b>¶
司四人¶
¶
　　總督漕運總兵官一人永樂二年設總兵副總兵統領¶
官軍海運後海運罷專督漕運天順元年又令兼理河¶
道協同督運㕘將一人(天順元年設)把總十二人(南京二江南直隸二¶
江北直隸二中都一浙江二山東一湖廣一江西一)¶
¶
　　留守司正留守一人(正二品)副留守一人(正三品)指揮同知¶
二人(從三品)其屬經歴司經歴(正六品)都事(正七品)斷事司斷¶
事(正六品)副斷事(正七品)吏目各一人掌中都興都守禦防¶
<pb:KR2a0038_WYG_076-22a>¶
䕶之事洪武二年詔以臨濠為中都置留守衛指揮使¶
司隸鳳陽行都督府十四年始置中都留守司統鳳陽¶
等八衛(鳳陽衛鳳陽中衛鳳陽右衛皇陵衛留守左衛留守中衛長淮衛懷逺衛)防䕶皇陵¶
設留守一人左右副留守各一人(屬官經歴以下如前所列)嘉靖十¶
八年改荆州左衛為顯陵衛置興都留守司統顯陵承¶
天二衛防䕶顯陵設官如中都焉¶
¶
　　都指揮使司都指揮使一人(正二品)都指揮同知二人(從二¶
品)都指揮僉事四人(正三品)其屬經歴司經歴(正六品)都事¶
<pb:KR2a0038_WYG_076-22b>¶
(正七品)斷事司斷事(正六品)副斷事(正七品)吏目各一人司獄¶
司司獄(從九品)倉庫草場大使副使各一人行都指揮使¶
司設官與都指揮使司同都司掌一方之軍政各率其¶
衛所以隸於五府而聴於兵部凡都司並流官或得世¶
官嵗撫按察其賢否五嵗考選軍政而廢置之都指揮¶
使及同知僉事常以一人統司事曰掌印一人練兵一¶
人屯田曰僉書巡補軍器漕運京操備禦諸雜務並選¶
充之否則曰帶俸凡備倭守備行都指揮事者不得建¶
<pb:KR2a0038_WYG_076-23a>¶
牙陞公座凡朝廷吉凶表箋序銜布按二司上經歴都¶
事典文移斷事理刑獄明初置各行省行都督府設官¶
如都督府又置各都衛指揮使司洪武四年置各都衛¶
斷事司以理軍官軍人詞訟又以都衛節制方面職係¶
甚重從朝廷選擇陞調不許世襲七年置西安行都衛¶
指揮使司於河州八年十月詔各都衛並改為都指揮¶
使司凡改設都司十有三(燕山都衛為北平都司西安都衛為陜西都司太原都衛¶
為山西都司杭州都衛為浙江都司江西都衛為江西都司青州都衛為山東都司成都都衛為四川都司福¶
<pb:KR2a0038_WYG_076-23b>¶
州都衛為福建都司武昌都衛為湖廣都司廣東都衛為廣東都司廣西都衛為廣西都司定遼都衛為遼東¶
都司河南都衛為河南都司)行都司三(西安行都衛為陜西行都司大同都衛為山西行都司建¶
寧都衛為福建行都司)十五年增置貴州雲南二都司後以北平¶
都司為北平行都司永樂元年改為大寧都司宣德中¶
增置萬全都司計天下都司凡十有六(十三省都司外有遼東大寧萬¶
全三都司)又於建昌置四川行都司於鄖陽置湖廣行都司¶
計天下行都司凡五明初又於各行省置都鎮撫司設¶
都鎮撫(從四品)副鎮撫(從五品)知事(從八品)吳元年改都鎮撫¶
<pb:KR2a0038_WYG_076-24a>¶
正五品副鎮撫正六品知事為提控案牘省注洪武六¶
年罷¶
¶
　　衛指揮使司設官如京衛(品秩並同)外衛各統於都司行都¶
司或留守司率世官或有流官几襲替陞授優給優養¶
及屬所軍政掌印僉書報都指揮使司達所隸都督府¶
移兵部每嵗撫按察其賢否五嵗一考選軍政廢置之¶
凡管理衛事惟屬掌印僉書不論指揮使同知僉事考¶
選其才者充之分理屯田驗軍營操巡捕漕運備禦出¶
<pb:KR2a0038_WYG_076-24b>¶
哨入衛戍守軍器諸雜務曰見任管事不任事入隊曰¶
帶俸差操征行則率其屬聴所命主帥調度¶
¶
　　所千户所正千户一人(正五品)副千户二人(從五品)鎮撫二¶
人(從六品)其屬吏目一人所轄百户所凡十共百户十人¶
(正六品陞授改調增置無定員)總旗二十人小旗百人其守禦千户所¶
軍民千户所設官並同凡千户一人掌印一人僉書曰¶
管軍千户百户有試有實授其掌印恒以一人兼數印¶
凡軍政衛於所千户督百户百户下總旗小旗旗率其¶
<pb:KR2a0038_WYG_076-25a>¶
卒伍以聴令鎮撫無獄事則管軍百户缺則代之其守¶
禦千户所不隸衛而自達於都司凡衛所皆隸都司而¶
都司又分隸五軍都督府(浙江都司山東都司遼東都司隸左軍都督府陜西都司¶
陜西行都司四川都司四川行都司廣西都司雲南都司貴州都司隸右軍都督府中都留守司河南都司隸¶
中軍都督府興都留守司湖廣都司湖廣行都司福建都司福建行都司江西都司廣東都司隸前軍都督府¶
大寧都司萬全都司山西都司山西行都司隸後軍都督府)明初置千户所設正千¶
户(正五品)副千户(從五品)鎮撫百户(正六品)又立各萬户府設¶
正萬户(正四品)副萬户(從四品)知事(從八品)照磨(正九品)尋以名¶
<pb:KR2a0038_WYG_076-25b>¶
不稱實遂罷萬户府而設指揮使千户管等官覈諸將¶
所部有兵五千者為指揮使千人者為千户百人者為¶
百户五十人為總旗十人為小旗洪武二年置刻期百¶
户所選能疾行者二百人以百户領之七年申定衛所¶
之先是内外衛所凡一衛統十千户一千户統十百户¶
户百户領總旗二總旗領小旗五小旗領軍十至是更¶
定其制每衛設前後中左右五千户所大率以五千六¶
百人為一衛一千一百二十人為一千户所一百一十¶
<pb:KR2a0038_WYG_076-26a>¶
二人為一百户所每百户所設總旗二人小旗十人二十¶
年始命各衛立掌印僉書專職理事以指揮使掌印¶
同知僉事各領一所士卒有武藝不嫻器械不利者皆¶
責所領之官二十三年又設軍民指揮使司軍民千户¶
所計天下内外衛凡五百四十有七所凡二千五百九¶
十有三自衛指揮以下其官多世襲其軍士亦父子相¶
繼為一代定制¶
¶
　　土官宣慰使司宣慰使一人(從三品)同知一人(正四品)副使¶
<pb:KR2a0038_WYG_076-26b>¶
一人(從四品)僉事一人(正五品)經歴司經歴一人(從七品)都事¶
一人(正八品)¶
¶
　　宣撫司宣撫使一人(從四品)同知一人(正五品)副使一人(從五¶
品)僉事一人(正六品)經歴司經歴一人(從八品)知事一人(正九¶
品)照磨一人(從九品)¶
¶
　　安撫司安撫使一人(從五品)同知一人(正六品)副使一人(從六¶
品)僉事一人(正七品)其屬吏目一人(從九品)¶
¶
　　招討司招討使一人(從五品)副招討一人(正六品)其屬吏目¶
<pb:KR2a0038_WYG_076-27a>¶
一人(從九品)¶
¶
　　長官司長官一人(正六品)副長官一人(從七品)其屬吏目一¶
人(未入流)蠻夷長官司長官副長官各一人(品同上)又有蠻¶
夷官苗民官及千夫長副千夫長等官¶
¶
　　軍民府土州土縣設官如府州縣洪武七年西南諸蠻¶
夷朝貢多因元官授之稍與約束定征徭差發之法漸¶
為宣慰司者十一為招討司者一為宣撫司者十為安¶
撫司者十九為長官司者百七十有三其府州縣正貳¶
<pb:KR2a0038_WYG_076-27b>¶
屬官或土或流(大率宣慰等司經歴皆流官府州縣佐貳多流官)皆因其俗使¶
之附輯諸蠻謹守疆土修職貢供征調無相欈貳有相¶
讐者疏上聽命於天子又有番夷都指揮使司三衛指¶
揮使司三百八十五宣慰司三招討司六萬户府四千¶
户所四十一站七地面七寨一(詳見兵志衛所中)並以附寨番¶
夷官其地¶
¶
　　明史卷七十六¶
¶

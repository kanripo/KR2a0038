# -*- mode: mandoku-view -*-
#+TITLE: 明史
#+DATE: 2019-03-29 20:49:09.068719
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 209
<pb:KR2a0038_WYG_209-1a>¶
　　欽定四庫全書¶
¶
　　明史卷一百六十二考證¶
¶
　　耿通傳工部書書宋禮不恤丁匠　(臣)章宗瀛按宋禮¶
傳永樂九年命開㑹通河發山東及徐州應天鎮江¶
民三十萬凡二十旬而河成通之劾禮當即指此但¶
丁匠訛作下匠謹考識而訂其誤¶
¶
　　劉球傳字廷振　(臣)章宗瀛按明彭韶所撰劉球字求¶
永此作廷振互異又球官主事時嘗奉使蜀王餽以¶
<pb:KR2a0038_WYG_209-1b>¶
厚禮堅却不受傳未載謹附考¶
¶
　　鍾同傳有禮部郎孟玘者亦疏言儲事　(臣)章宗瀛按¶
孟玘字廷振土木之難首受刃臂中矢墮叢尸中卒¶
得脱其言復儲也景泰雖不加罪而初知萊州繼又¶
知廬州有恵政見明林俊所撰墓志謹附考¶
¶
　　廖荘傳于謙王文以徐有貞石亨等誣陷死　(臣)章宗¶
瀛按于謙王文之死寔由徐有貞石亨之誣陷維時¶
天順尚未忍加刑徐有貞致有不殺二人此舉無名¶
<pb:KR2a0038_WYG_209-2a>¶
之語史冊章章可考傳云以謀立外藩誅死轉似有¶
貞等誣陷之詞屬實非所以傳信也謹擬改為徐有¶
貞石亨等誣陷死較原板多三字次行即有空白可¶
以匀刻¶
¶
　　盛㫤傳　(臣)章宗瀛按盛㫤曾任羅江令隣寇趙鐸為¶
亂㫤討平之又去妖神祠見明胡直所撰傳謹附考¶
¶
　　楊源傳大角天皇之坐心宿中星天皇正位也　(臣)章¶
宗瀛按晉書天文志鈎陳口中一星曰天皇大帝所¶
<pb:KR2a0038_WYG_209-2b>¶
以主御羣靈刻本作天王誤謹據改¶
¶
¶
¶
¶
¶
¶
　　明史卷一百六十二考證¶
¶

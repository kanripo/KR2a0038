# -*- mode: mandoku-view -*-
#+TITLE: 明史
#+DATE: 2019-03-29 20:49:18.028551
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 337
<pb:KR2a0038_WYG_337-1a>¶
　　欽定四庫全書¶
¶
　　明史卷二百二十七¶
¶
　　大學士張廷玉等奉　敕修¶
¶
　　列傳第一百十五¶
¶
　　龎尚鵬　　　　　　　宋儀望¶
¶
　　張　岳　　　　　　　李　材¶
¶
　　陸樹徳　　　　　　　蕭　廪¶
¶
　　賈三近　　　　　　　李　頤¶
¶
<pb:KR2a0038_WYG_337-1b>¶
　　朱鴻謨　　　　　　　蕭　彦(弟　雍查　鐸)¶
¶
　　孫維城　　　　　　　謝　杰¶
¶
　　郭惟賢　　　　　　　萬象春¶
¶
　　鍾化民　　　　　　　吳達可¶
¶
　　龎尚鵬字少南南海人嘉靖三十二年進士除江西樂¶
平知縣擢御史偕給事中羅嘉賓出覈南京浙江軍餉¶
請罪㕘將戚繼光張四維而盡發胡宗憲失律貪淫及¶
軍興督撫侵軍需狀還朝出按河南巡撫蔡汝楠欲㑹¶
<pb:KR2a0038_WYG_337-2a>¶
疏進白鹿尚鵬不可改按浙江民苦徭役為舉行一條¶
鞭法按治鄊官吕希周嚴杰茅坤潘仲驂子弟僮奴請¶
奪希周等冠帶詔盡黜為民尚鵬介直無所倚所至搏¶
擊豪强吏民震慴已督畿輔學政隆慶元年請帝時御¶
便殿延見大臣恤建言得罪者馬從謙等已又申救給¶
事中胡應嘉論大學士郭朴無相臣體擢大理右寺丞¶
明年春朝議興九邊屯鹽擢尚鵬右僉都御史與副都¶
御史鄒應龍唐繼祿分理尚鵬轄兩淮長蘆山東三運¶
<pb:KR2a0038_WYG_337-2b>¶
司兼理畿輔河南山東江北遼東屯務抵昌平劾内侍¶
張恩擅殺人兩淮廵鹽孫以仁賍罪皆獲譴其秋應龍¶
等召還命尚鵬兼領九邊屯務疏列鹽政二十事鹺利¶
大興乃自江北躬厯九邊先後列上屯政便宜江北者¶
四薊鎮者九遼東宣大者各十一寧夏者四甘肅者七¶
奏輒報可尚鵬任既重自負經濟才慷慨任事諸御史¶
督鹽政者以事權見奪欲攻去之河東巡鹽郜永春劾¶
尚鵬行事乖違吏部尚書楊博議留之㑹中官惡博激¶
<pb:KR2a0038_WYG_337-3a>¶
帝怒譙讓罷博而落尚鵬職汰屯鹽都御史官時三年¶
十二月也明年復坐按浙時驗進宫幣不中程斥為民¶
神宗立御史計坤亨等交薦保定巡撫宋纁亦白其無¶
罪萬厯四年冬始以故官撫福建奏蠲逋餉銀推行一¶
條鞭法劾罷總兵官胡守仁屬吏咸奉職張居正奪情¶
重譴言者尚鵬移書救居正深銜之㑹拜左副都御史¶
居正令吏科陳三謨以給由嵗月有誤劾之遂罷去家¶
居四年卒浙江福建暨其鄊廣東皆以徭輕故徳尚鵬¶
<pb:KR2a0038_WYG_337-3b>¶
立祠祀天啟中賜諡恵政¶
¶
　　宋儀望字望之吉安永豐人嘉靖二十六年進士授吴¶
縣知縣民輸白糧京師輒破家儀望令諸區各出公田¶
計役授田贍之禁火𦵏創子㳺祠建書院恵績甚著徴¶
授御史劾大將軍仇鸞挾寇自重疏留中已陳時務十¶
二䇿巡鹽河東請開桑乾河道宣大餉道言河發源金¶
龍池下甕城驛古定橋會衆水東流千餘里入盧溝橋¶
其間惟大同卜村有叢石宣府黒龍灣石崖稍險然不¶
<pb:KR2a0038_WYG_337-4a>¶
踰五十里水淺者猶二三尺疏鑿甚易曩大同廵撫侯¶
鉞嘗乗小艇赴懐来厯卜村黒龍灣安行無虞又自懐¶
来泝流載米三十石達之古定河足利漕可徵時方行¶
穵運率三十石致一石儀望疏至下廷議兵部尚書聶¶
豹言河成便漕兼制敵騎工部尚書歐陽必進言道逺¶
役重遂報罷儀望尋省母歸還朝發胡宗憲阮鶚奸貪¶
狀鶚被逮二人皆嚴嵩私人嵩由是不恱及受命督三¶
殿門工嵩子世蕃私賈人金屬必進俾與工事儀望執¶
<pb:KR2a0038_WYG_337-4b>¶
不可工竣叙勞擢大理右寺丞世蕃以為徳儀望請急¶
歸無所謝世蕃益怒㑹災異考察京官必進遷吏部遂¶
坐以浮躁貶夷陵判官嵩敗擢霸州兵備僉事請城涿¶
州除馬户逋稅進大名兵備副使改福建與總兵官戚¶
繼光合兵破倭因列海防善後事詔從其請隆慶二年¶
吏部尚書楊博欲黜儀望考功郎劉一儒持之乃鐫二¶
秩補四川僉事四遷大理少卿萬厯二年張居正當國¶
雅知儀望才擢右僉都御史巡撫應天諸府奏減屬郡¶
<pb:KR2a0038_WYG_337-5a>¶
災賦海誓稍定將吏諱言兵儀望與副使王叔果修戰¶
備倭果至禦之黒水洋斬獲多進右副都御史先有詔¶
雪建文諸臣儀望創表忠祠祀之南京宋忠臣楊邦乂¶
儀望鄊人也塟江寧嵗久漸湮儀望為封其墓載其祠¶
祀典故太常卿袁洪愈祭酒姜寶皆不為居正所喜儀¶
望薦之朝漸失居正意四年稍遷南京大理卿踰年改¶
北被劾罷歸儀望少師聶豹私淑王守仁又從鄒守益¶
歐陽徳羅洪先逰守仁從祀儀望有力焉家居數年卒¶
<pb:KR2a0038_WYG_337-5b>¶
張岳字汝宗餘姚人嘉靖三十八年進士授行人擢禮¶
科給事中巡視内府庫藏奏行釐弊八事已又陳時政¶
極言講學者以富貴功名鼓動士大夫談虚論寂靡然¶
成風又今吏治方清獨兵部無振刷推用總兵黄印韓¶
承慶等非庸即狡曹司條例淆亂無章胥吏朋奸搏噬¶
將校其咎必有所歸時徐階當國為講學會而楊博在¶
兵部意葢指二人也博奏辨乞罷帝慰留之博自是惡¶
岳及掌吏部岳已遷工科左給事中遂出為雲南參議¶
<pb:KR2a0038_WYG_337-6a>¶
再遷河南參政萬厯初張居正雅知岳用為太僕少卿¶
再遷南京右僉都御史督操江甫到官㑹居正父喪謀¶
奪情南京尚書潘晟及諸給事御史咸上疏請留居正¶
岳獨馳疏請令馳驛奔喪居正大怒㑹大計京官給事¶
中傅作舟等承風劾岳貶一秩調外岳遂歸久之操江¶
僉都御史吕藿給事中吴綰知居正以未釋摭劾岳落¶
職閒住甫兩月居正死南京御史方萬山薦岳劾作舟¶
作舟坐斥起岳四川參議旋擢右僉都御史巡撫南贛¶
<pb:KR2a0038_WYG_337-6b>¶
入為左僉都御史獻時政四議其一言宗藩宜以世次¶
遞殺親盡則停俾習四民之業其一言治河之䇿夏鎮¶
固當開沽頭亦不可廢並報寢進左副都御史上疏評¶
議廷臣賢否為給事中袁國臣等所論時已遷刑部右¶
侍郎坐罷歸¶
¶
　　李材字孟誠豐城人尚書遂子也舉嘉靖四十一年進¶
士授刑部主事素從鄒守益講學自以學未成乞假歸¶
訪唐樞王畿錢徳洪與問難隆慶中還朝由兵部郎中¶
<pb:KR2a0038_WYG_337-7a>¶
稍遷廣東僉事羅旁賊猖獗材襲破之周髙山設屯以¶
守賊有三巢在新㑹境調副縂兵梁守愚由恩平逰擊¶
王瑞由徳慶入身出肇慶中道夜半斬賊五百級燬廬¶
舍千餘空其地募人田之亡何倭五千攻陷電白大掠¶
而去材追破之石城設伏海口伺其遁而殺之奪還婦¶
女三千餘㑹奸人引倭自黄山間道潰而東材聲言大¶
軍數道至以疑賊而返故道迎擊盡殺之又追襲雷州¶
倭至英利皆遁去降賊渠許恩於陽江錄功進副使萬¶
<pb:KR2a0038_WYG_337-7b>¶
厯初張居正柄國不恱材遂引疾去居正卒起官山東¶
以才調遼東開原尋遷雲南洱海參政進按察使備兵¶
金騰金騰地接緬甸而孟飬蠻莫兩土司介其間叛服¶
不常緬部目曰大曩長曰散奪者率數千人據其地材¶
謂不収兩土司無以制緬遣人招兩土司来歸而間討¶
抗命夷阿坡居頃之緬遣兵争蠻莫材合兩土司兵敗¶
緬衆殺大曩長逐散奪去緬帥莽應裏益兵至孟養復¶
擊沈其舟斬其將一人乃退有猛宻者地在緬境數為¶
<pb:KR2a0038_WYG_337-8a>¶
𬗟侵奪舉族内徙有司居之户碗至是緬勢稍屈材資¶
遣還故土亾何緬人驅象陣大舉復仇兩土司告急材¶
遣逰擊劉天俸率把總寇崇徳等出威𬗟渡金沙江與¶
孟養兵會遮浪迎擊之賊大敗至禽繡衣賊將三人巡¶
撫劉世曽總兵官沭昌祚以大捷聞詔令覆勘未上而¶
材擢右僉都御史撫治鄖陽材好講學遣部卒供生徒¶
役卒多怨又㣘諸生請改參将公署為學宫㕘將米萬¶
春諷門卒梅林等大譟馳入城縱囚毁諸生廬直趨軍¶
<pb:KR2a0038_WYG_337-8b>¶
門挾賞銀四千洶洶不解居二日萬春脅材更軍中不¶
便十二事令上疏歸罪副使丁惟寧知府沈鈇等材隐¶
忍從之惟寧責數萬春萬春欲殺惟寜跳而免材遂復¶
劾惟寧激變詔下鈇等吏貶惟寧三官材還籍候勘時¶
十五年十一月也御史楊紹程勘萬春首亂宜罪大學¶
士申時行庇之置不問旋調天津善地去而材又以雲¶
南事被訐遂獲重譴初有詔勘征𬗟功巡按御史蘇酇¶
言斬馘不及千破城拓地皆無驗猛宻地尚為緬據材¶
<pb:KR2a0038_WYG_337-9a>¶
天俸等虚張功伐副使陳嚴之與相附和宜並罪帝怒¶
削世曽籍奪昌祚禄一年材嚴之天俸俱逮下詔獄刑¶
部尚書李世達左都御史吴時来大理少卿李棟等當¶
材天俸徒嚴之鐫秩帝不懌奪郎中御史寺正諸臣俸¶
典詔獄李登雲等亦解官於是改擬遣戌特㫖引紅牌¶
說謊例坐材天俸斬嚴之除名大學士時行等數為解¶
給事中唐堯欽等亦言材以夷攻夷功不可冺奏報偶¶
虚坐以死假令盡虚無實掩罪為功何以罪之設不幸¶
<pb:KR2a0038_WYG_337-9b>¶
失城池全軍不返又何以罪之帝皆不聴幽繋五年論¶
救者五十餘疏已天俸以善用大器釋令立功時行等¶
復為材申理皆不省亾何孟養使人貢具言𬗟人侵軼¶
天朝救援破敵有狀聞典兵者在獄衆皆流涕而楚雄¶
士民閻世祥等亦相率詣闕訟寃帝意乃稍解命再勘¶
勘至材罪不掩功大學士王錫爵等再疏為言帝故遲¶
之至二十一年四月始命戍鎮海衛材所至輒聚徒講¶
學學者稱見羅先生繋獄時就問者不絶至戍所學徒¶
<pb:KR2a0038_WYG_337-10a>¶
益衆許孚逺方巡撫福建日相過從材以此忘羇旅久¶
之赦還卒年七十九¶
¶
　　陸樹徳字與成尚書樹聲弟也嘉靖末進士除嚴州推¶
官行取當授給事御史㑹樹聲拜侍郎乃授刑部主事¶
隆慶四年改禮科給事中穆宗御朝講不發一語樹徳¶
言上下交為泰今暌隔若此何以劘君徳訓萬㡬不報¶
屢遷都給事中六年四月詔輟東宫講讀樹徳言自四¶
月迄八月為時甚遥請非盛暑仍御講筵不聴穆宗頗¶
<pb:KR2a0038_WYG_337-10b>¶
倦勤樹徳言日月交蝕旱魃為災當及時修省及帝不¶
豫又請謹藥餌善保䕶仲夏亢陽月宜益慎起居帝不¶
恱疏皆留中内臣請祈福戒壇已得㫖樹徳言戒壇度¶
僧男女擾雜導淫傷化陛下欲保聖躬宜法大禹之惡¶
㫖酒成湯之不邇聲色何必奉佛未㡬穆宗崩神宗嗣¶
位中官馮保擠司禮孟沖而代之樹徳言先帝甫崩忽¶
傳馮保掌司禮監果先帝意何不傳示數日前乃在彌¶
留後果陛下意則哀痛方深萬㡬未御何暇念中官疏¶
<pb:KR2a0038_WYG_337-11a>¶
入保大恨比議祧廟樹徳請毋祧宣宗仍祀睿宗世室¶
格不行已極陳民運白糧之患請領之漕臣從之樹徳¶
居言職三年疏數十上率侃直會樹聲掌禮部乃量遷¶
尚寶卿厯太常少卿南京太僕卿以右僉都御史巡撫¶
山東樹徳素清嚴約束僚吏屏絶聲伎山東民壯改民¶
兵戍薊門隆慶末令嵗輸銀二萬四千罷其戍役尋命¶
増輸三萬樹徳請如河南例罷之帝不從而為免増輸¶
之數徳府白雲湖故民田為王所奪後已還民王復結¶
<pb:KR2a0038_WYG_337-11b>¶
中官謀復之樹徳爭不得乞休歸久之卒¶
¶
　　蕭廪字可發萬安人祖乾元以御史劾劉瑾廷杖下獄¶
終雲南副史廩舉嘉靖末進士授行人隆慶三年擢御¶
史因地震請加禮中宫已出覈陜西四鎮兵食斥將吏¶
隠占卒數萬人歸伍固原州哈喇圖之地宻邇松山為¶
楚府牧地廪言楚府封武昌牧地在塞下與寇接王所¶
収四五百金而奸宄窟穴弊甚大宜諭使獻之朝廷詔¶
可已改巡茶馬七苑牧地養馬八千七百餘匹而占地¶
<pb:KR2a0038_WYG_337-12a>¶
五萬五千三百頃有竒廪但給萬二千二百餘頃嵗益¶
課二萬萬厯元年巡按浙江請祀建文朝忠臣十二人¶
從祀王守仁於文廟尋擢太僕少卿再遷南京太僕卿¶
九年由光祿卿改右僉都御史巡撫陜西時方覈天下¶
隠田大吏爭希張居正指増賦廪令如額而止境内回¶
回部常羣行拾麥穂間或草竊耀州以變告廪撫諭之¶
戮數人變遂定令拾麥毋帶兵甲儕偶不得至十人進¶
右副都御史移撫浙江先以賞貢使嵗増造綵幣二千¶
<pb:KR2a0038_WYG_337-12b>¶
廪請均之福建及徽寧諸府從之已請減上供織造不¶
許遷工部右侍郎召改刑部進兵部左侍郎以官卒贈¶
尚書廪初從歐陽徳鄒守益逰制行醇謹故所至有立¶
賈三近字徳修嶧縣人隆慶二年進士選庶吉士授吏¶
科給事中四年六月疏言善治者守法以宜民去其太¶
甚而已今廟堂之令不信於郡縣郡縣之令不信于小¶
民蠲租矣而催科愈急振濟矣而追逋自如恤刑矣而¶
寃死相望正額之輸上供之需邊彊之費雖欲損毫釐¶
<pb:KR2a0038_WYG_337-13a>¶
不可得形格勢制莫可如何且監司考課多取振作集¶
事之人而輕寛平和易之士守令雖賢安養之心漸移¶
於苛察撫字之念日奪於征輸民安得不困乞戒有司¶
務守法而監司殿最毋但取旦夕功失惇大之體已復¶
疏言撫按諸臣遇州縣長吏率重甲科而輕鄉舉同一¶
寛也在進士則為撫字在舉人則為姑息同一嚴也在¶
進士則為精明在舉人則為苛戾是以為舉人者非華¶
顛豁齒不就選人或褁足毁裳息心仕進夫舉鄉豈乏¶
<pb:KR2a0038_WYG_337-13b>¶
才良宜令勉就是途因行激勸詔皆俞允再遷左給事¶
中勘事貴州中道罷遣遂請急歸神宗嗣位起户科給¶
事中萬厯元年平江伯陳王謨以太后家姻夤縁得鎮¶
湖廣三近劾其垢穢乃不遣給事中雒遵御史景嵩韓¶
必顯劾譚綸被謫三近率同知救之詔増供用庫黄蠟¶
嵗二萬五千三近等又諫皆不從時方行海運多覆舟¶
以三近言罷其役肅王縉&KR1463;隆慶間用賄以輔國將軍¶
襲封至是又請復荘田三近再疏爭遂弗予初有令征¶
<pb:KR2a0038_WYG_337-14a>¶
賦以八分為率不及者議罰三近請地凋敝者減一分¶
詔從之中官温恭請盡輸關稅鹽課於内庫三近言課¶
税本饟邊今屯田半蕪開中法壊塞下所資惟此苟歸¶
内帑必誤邊計議乃寢頃之擢太常少卿再遷南京光¶
祿卿請假歸十二年召掌光祿其秋拜右僉都御史巡¶
撫保定畿輔大饑振貸有方召拜大理卿未上以親老¶
歸養起兵部右侍郎復以親老辭不許尋卒¶
¶
　　李頤字惟貞餘干人隆慶二年進士授中書舍人博習¶
<pb:KR2a0038_WYG_337-14b>¶
典故負才名萬厯初擢御史同官胡涍景嵩韓必顯給¶
事中雒遵相繼獲譴抗疏申救不聴清軍湖廣廣西請¶
免土民逺戍祗充傍近衛所軍制可忤張居正出為湖¶
州知府遷蘇松兵備副使湖廣按察使鄖陽兵變知府¶
沈鈇且得罪頤為白其寃而宻殱首亂者以母喪歸起¶
故官莅陜西進河南右布政使擢右僉都御史巡撫順¶
天進右副都御史以定亂兵進兵部右侍郎長安桀驁¶
頤與總兵王保以其心腹薩喇勒等七人賊遂讋已别¶
<pb:KR2a0038_WYG_337-15a>¶
部巴雅入寇督將士敗之羅文峪進左侍郎久之進右¶
都御史時礦稅使四出馬堂駐天津王忠駐昌平王虎¶
駐保定張旺駐通州頤疏言燕京王氣所鍾去陵寢近¶
開鑿必損靈氣又言畿輔地荒嵗儉而敕使誅求不遺¶
纎屑恐臨清激變之慘復見輦轂下已遼東稅使髙淮¶
誣劾山海同知羅大器頤復言内監外僚初無統攝且¶
遼陽礦稅何預薊門若皆郊淮所為有司將無遺類陛¶
下奉天之權制馭宇内今盡落宦豎手朝奏夕報如響¶
<pb:KR2a0038_WYG_337-15b>¶
應聲縱所劾當罪尚非所以為名何况無辜暴加摧折¶
皆不報頤在鎮十年威望大著中使惮頤亷正畿民少¶
安二十九年以工部右侍郎代劉東星管理河道議上¶
築決口下疏故道為經久計甫兩月以勞卒贈兵部尚¶
書頤仕宦三十餘年敝車羸馬布衣蔬食初為御史首¶
請祀胡居仁于文廟寢未行見居仁裔孫希祖幼且貧¶
字以女養之于家弟謙早卒以己廕畀其子¶
¶
　　朱鴻謨字文甫益都人隆慶五年進士授吉安推官識¶
<pb:KR2a0038_WYG_337-16a>¶
鄒元標於諸生厚禮之擢南京御史元標及吴中行等¶
得罪鴻謨疏救語侵居正斥為民鴻謨歸杜門講學不¶
入城市居正卒起故官出按江西奏蠲水災賦請減饒¶
州磁器不報又疏薦建言削籍者忤㫖奪俸擢光祿少¶
卿由大理少卿擢右僉都御史提督操江改撫應天蘇¶
州十府引二祖節儉之徳請裁上供織造報聞吴中徭¶
役不均令一以田為準不及百畆者無役縣為立籍定¶
等差貴㳺子弟恣里中無賴者與共為非逺近訛言謂¶
<pb:KR2a0038_WYG_337-16b>¶
有不軌謀鴻謨盡捕之上疏告變朝議將用兵兵部主¶
事伍袁萃亟言于尚書石星令覈勘乃解鴻謨尋入為¶
刑部右侍郎卒官不能斂僚屬醵金以辦贈刑部尚書¶
諡恭介¶
¶
　　蕭彦字思學涇縣人隆慶五年進士除杭州推官萬厯¶
三年擢兵科給事中自塞上多警邊吏輒假招降倖賞¶
彦言議招逆黨為中國逋亡設耳乃欲以此招漠北敵¶
人夫李浚滿四等休養百年稱亂一旦降人不可處内¶
<pb:KR2a0038_WYG_337-17a>¶
地明矣宜一切報罷從之以工科左給事中閱視陜西¶
四鎮邊務還奏訓兵儲餉十事並允行尋進户科都給¶
事中初行丈量法延寧二鎮益田萬八千餘頃總督髙¶
文薦請三年征賦彦言西北墾荒永免科税祖制也况¶
二鎮多沙磧奈何定永額使初集流庸懐去志遂除前¶
令詔購金珠已停市而命以其直輸内庫彦言不當虚¶
外府以實内藏不聴尋上言察吏之道不宜視催科為¶
殿最昨隆慶五年詔征賦不及八分者停有司俸至萬¶
<pb:KR2a0038_WYG_337-17b>¶
厯四年則又以九分為及格仍令帶征宿負二分是民¶
嵗輸十分以上也有司惮考成必重以敲扑民力不勝¶
則流亡隨之臣以為九分與帶征二議不宜並行所謂¶
寛一分民受一分之賜也部議允行未㡬浙江巡撫張¶
佳允復以舊例請部又從之彦疏爭乃詔如新令詔取¶
黄金三千二百兩彦請納户部言減其半不從擢太常¶
少卿以右僉都御史巡撫貴州都勻答千嚴苗叛土官¶
䝉詔不能制彦檄副使楊寅秋破禽之宣慰安國亨詭¶
<pb:KR2a0038_WYG_337-18a>¶
言獻大木被賚及徵木無有為彦所劾國亭懼誣商奪¶
其木訐彦於朝帝怒欲罪彦大學士申時行等言國亨¶
反噬輕朝廷帝乃止改撫雲南時用師隴川副將鄧子¶
龍不善御軍兵大譟守備姜忻撫定之而其兵素驕給¶
餉少緩遂作亂鼔行至永昌趨大理抵瀾滄過㑹城彦¶
調土漢兵夾攻之斬首八十脅從皆撫散事聞賚銀幣¶
自𬗟甸叛孟養車里二宣慰久不貢至是修貢彦撫納¶
之尋以副都御史撫治鄖陽進兵部右侍郎總制兩廣¶
<pb:KR2a0038_WYG_337-18b>¶
軍務日本躙朝鮮㑹暹羅入貢其使請勤王尚書石星¶
因令發兵搗日本彦言暹羅處極西去日本萬里安能¶
飛越大海請罷其議星執不從既而暹羅兵卒不出召¶
拜户部右侍郎尋卒彦從同縣查鐸以有志行服官明¶
習天下事所在見稱後贈右都御史諡定肅弟雍廣東¶
按察使宦績亞於彦而學過之時稱二蕭查鐸字子警¶
嘉靖四十五年進士隆慶時為刑科左給事中忤大學¶
士髙拱出為山西參議萬厯初官廣西副使移疾歸繕¶
<pb:KR2a0038_WYG_337-19a>¶
水西書院講王畿錢徳洪之學後進多歸之¶
¶
　　孫維城字宗甫邱縣人隆慶五年進士厯知濬太康任¶
邱三縣萬厯十年擢南京御史初張居正不奔喪寧國¶
諸生吴仕期欲上書諌未發太平同知龍宗武告之操¶
江胡檟以聞於居正㑹有偽為海瑞劾居正疏者播之¶
邸抄宗武意仕期遂寘獄搒掠七日而卒居正死仕期¶
妻訟寃維城疏言狀檟已擢刑部侍郎宗武湖廣參議¶
皆落職戌邊天下快之中官田玉提督太和山請兼行¶
<pb:KR2a0038_WYG_337-19b>¶
分守事帝許之維城援祖制力陳不可俄以救言官范¶
儁等俸一年忤座主大學士許國出為永平知府遷赤¶
城兵備副使繕亭障二百六十所招史車二部千餘人¶
以功屢進按察使兵備如故部長安圖挾五千騎邀賞¶
維城請于督撫革其市賞而責之戢不敢肆尋以右布¶
政使移守宣府改廣東左布政司二十九年拜右僉都¶
御史巡撫延綏河套常犯順罷貢市十餘年後復松山¶
築邊城諸部長恐益侵軼至是濟農巴爾章等乞欵聞¶
<pb:KR2a0038_WYG_337-20a>¶
巡撫王見賓當去請益切在寧夏者曰卓齋亦請之巡¶
撫楊時寧兩鎮交奏給事中桂有根請聴邊臣自主維¶
城方化見賓時寧亦遷去以黄嘉善代二人並申約束¶
維城又條善後六事欵事復堅初維城在宣府與總兵¶
官麻承恩不相能㑹承恩亦移鎮延綏一日維城見城¶
外積沙及城命餘丁除之承恩紿其衆曰食不宿飽且¶
塞沙可盡乎卒遂譟維城曉之曰除城沙以防寇耳非¶
謂塞上沙也卒悟而散維城因自劾帝慰留維城治譁¶
<pb:KR2a0038_WYG_337-20b>¶
者然維城竟坐是得疾不數月卒將吏入視其橐僅數¶
金賻而歸其䘮¶
¶
　　謝杰字漢甫長樂人萬厯初進士除行人冊封琉球却¶
其餽其使入謝仍以金餽卒言於朝而返之厯兩京太¶
常少卿南京嵗祀懿文太子以祠祭司官代杰言祝版¶
署御名而遣賤者將事於禮為䙝請如哀沖荘敬二太¶
子例遣列侯帝是之乃用南京五府僉書累遷順天府¶
尹以右副都御史巡撫南贛屬吏被薦者以賄謝杰曰¶
<pb:KR2a0038_WYG_337-21a>¶
賄而後薦干戈之盜薦而後賄衣冠之盜人以為名言¶
進南京刑部右侍郎二十五年春杰以帝荒于政事疏¶
陳十規言前此兩宫色養維一今則定省乆曠慶賀亦¶
疏孝安太后發引並不親送前此太廟時饗皆躬親今¶
則皆遣代前此經筵臨御聖學日勤今則講官徒設講¶
席久虚前此披星視朝今則髙拱深居累年不出前此¶
嵗旱步禱郊壇今則圜丘大報久缺齋居宸宫告災亦¶
忘修省前此四方旱澇多發帑金今則採礦𣙜税前此¶
<pb:KR2a0038_WYG_337-21b>¶
用財有節今則嵗進月輸而江右之磁江南之紵西蜀¶
之扇闗中之絨率取之逾額前此樂聞一言今則封事¶
甫陳嚴綸隨降但經廢棄永不賜環前此撫䘏宗室恩¶
義有加今則楚藩見誣中璫旋出以市井奸宄間骨肉¶
懿親前此官盛任使下無曠鰥今則大僚屢虚庶官不¶
補是陛下孝親尊祖好學勤政敬天愛民節用聴言親¶
親賢賢皆不克如初矣不報召為刑部左侍郎擢戸部¶
尚書督倉場時四方遇災率請改折杰請歳運必三百¶
<pb:KR2a0038_WYG_337-22a>¶
萬以上方許議折從之三十二年卒官初杰父教諭廷¶
衮家居老矣族人假其名逋賦縣令劉禹龍言於御史¶
逮之杰代訊㡬斃後撫贛禹龍家居未嘗修隙時服其¶
量¶
¶
　　郭惟賢字哲卿晉江人萬厯二年進士自清江知縣拜¶
南京御史張居正既死吴中行趙用賢等猶未錄㑹皇¶
長子生詔赦天下惟賢因請召諸臣馮保惡其言謫江¶
山丞保敗還故官劾左都御史陳炌希權臣指論罷御¶
<pb:KR2a0038_WYG_337-22b>¶
史趙耀趙應元不可總憲紀炌罷去又薦王錫爵賈三¶
近孫鑨何源孫丕揚耿定向曽同亨詹仰庇皆獲召主¶
事董基諌内操被謫惟賢救之忤㫖調南京大理評事¶
給事中阮子孝御史潘惟岳等交章救帝怒奪俸有差¶
惟賢尋遷户部主事厯順天府丞二十年以右僉都御¶
史巡撫湖廣景王封徳安土田倍諸藩國絶賦額猶存¶
及帝弟潞王之國衛輝悉以景賦予王王奏賦不及額¶
帝為奪監司以下俸責撫按急奏報惟賢言景府賦額¶
<pb:KR2a0038_WYG_337-23a>¶
皆奸民投獻妄張其數臣為王履畆増賦二萬五千非¶
復如往者虚數王反稱不足何也且潞去楚逺莫若徴¶
之有司轉輸潞府㑹典皇荘及勲戚官荘遇災蠲減視¶
民田今襄漢水溢王佃民流亾過半請蠲如例又言長¶
沙寶慶衡州三衛軍戍武岡而永州寧逺諸衛逺戍廣¶
西瘴癘死無數請分番送戍武岡罷其戍廣西者帝悉¶
報許承天守備中官以徴興邸舊賦請罪潛江知縣及¶
諸佃民㫖下撫按勾捕惟賢言臣撫楚事無不當問今¶
<pb:KR2a0038_WYG_337-23b>¶
中官問而臣等為勾捕臣實不能帝直其言而止尋請¶
以太和山香稅充王府逋祿免加𣲖小民又請以周敦¶
頤父輔成從祀啟聖詔皆從焉入為左僉都御史言行¶
取不宜久停言官不宜久繋台員不宜久缺己復言天¶
下多故乃自大僚至監司率有缺不補政日廢弛且建¶
言獲譴者不下百餘人効忠者皆永棄帝不納尋遷左¶
副都御史請早建皇儲慎簡輔弼亟行考選盡下推舉¶
諸疏俱不報久之以憂歸起户部左侍郎未上卒贈右¶
<pb:KR2a0038_WYG_337-24a>¶
都御史天啟初諡恭定¶
¶
　　萬象春字仁甫無錫人萬厯五年進士選庶吉士授工¶
科給事中皇女生詔户部光禄寺各進銀十萬兩象春¶
力諌不聴屢遷禮科都給事中鄭貴妃有盛寵而帝耽¶
于酒象春因慈寧宫災疏誎報聞時宗室繁衍嵗祿不¶
繼象春議變通㑹河南巡撫禇鈇亦奏其事帝即命象¶
春遍詣河南山西陜西諸王府詳畫以聞象春抵河南¶
方集議而周府諸宗人疑鈇疏出宗正睦&KR2417;意羣毆睦¶
<pb:KR2a0038_WYG_337-24b>¶
㮮幾死象春以狀聞帝為奪諸人歳禄象春復以次詣¶
秦告諸藩奏上便宜十五事多著為令真人張國祥乞¶
三年一覲象春言左道無民社寄不當在述職之列時¶
詔許后父永年伯王偉乗肩輿象春言勲戚不乗輿祖¶
制也固安伯陳景行武清伯李偉太后父衰白封始賜¶
肩輿定國公徐文璧班首重臣嗣爵久故亦䝉殊典令¶
偉非三人比乞寢前命皆不許孟秋將享廟帝齋宿宫¶
中象春言當在便殿不當于内寢帝怒停俸三月已因¶
<pb:KR2a0038_WYG_337-25a>¶
災異言外吏貪殘不當遣緹騎逮問宫禁䆳宻不當宿¶
重兵廷臣建言貶黜當叙遷内臣有犯當付外廷按治¶
帝報聞象春在諌垣久前後七十餘疏多闗軍國計請¶
復建文年號加景帝廟諡尤為時所稱出為山東參政¶
妖賊郭大通為亂計禽之厯山西左布政使二十五年¶
以右副都御史巡撫山東倭躙朝鮮濱海郡邑悉戒嚴¶
象春拊軍民供饋運應機立辦中使陳増以礦税至象¶
春疏論其害福山知縣韋國賢忤増被侵辱象春力保¶
<pb:KR2a0038_WYG_337-25b>¶
持之増遂劾國賢沮撓象春黨庇詔逮國賢奪象春俸¶
遂引疾歸起南京工部右侍郎未上卒贈右都御史¶
鍾化民字維新仁和人萬厯八年進士授恵安知縣多¶
異政御史安九域薦扵朝以俸未及期移知樂平治復¶
最徴授御史與同官何卓王慎徳交章請建儲不報出¶
視陜西茶馬言邊塞土寒獨畜馬為業今慮其䦨出為¶
厲禁于是民間孳息與境内貿易俱廢公私緩急亦無¶
所資請聴踰境販鬻特不得入番中又曩寧夏乏餉嵗¶
<pb:KR2a0038_WYG_337-26a>¶
發萬金易米二萬七千石後所司乾沒濫征之民請以¶
墾田粟補之永停徵𣲖俱報可巡按山東嵗旱請蠲振¶
先發後聞坐寧夏時取官銀交際為尚寳丞周𢎞禴所¶
劾調行人司正累遷儀制郎中瀋王珵堯由支庶嗣請¶
封其庶子為郡王化民持不可帝傳諭曰第予虚名令¶
藉是婚娶耳化民奏曰瀋王子與元子孰親王子不即¶
封慮妨婚娶元子不即位不慮妨豫教乎帝怒以化民¶
辭直無以難帝命並封三王化民與顧允成等面詰王¶
<pb:KR2a0038_WYG_337-26b>¶
錫爵于朝房尋進光禄丞二十二年河南大飢人相食¶
命化民兼河南道御史往振荒政具舉民大説既竣繪¶
圖以進帝嘉之褒諭者再擢太常少卿二十四年以右¶
僉都御史巡撫河南討平南陽礦盗夾河賊嘯聚數千¶
人復督兵破之時方采礦抗疏力諫化民短小積捍多¶
智計居官勤厲所至有聲徧厯八府延父老問疾苦勞¶
瘁卒官士民相率頌于朝詔贈右副都御史賜祠曰忠¶
恵¶
¶
<pb:KR2a0038_WYG_337-27a>¶
　　吴逹可字安節宜興人尚書儼從孫也萬厯五年進士¶
厯知㑹稽上髙豐城並有聲選授御史疏請御經筵勤¶
學時與大臣臺諌面議政務報聞大學士趙志皋久疾¶
乞休末得請達可力言志皋衰庸宜罷不納二十八年¶
正月請因始和布令舉皇長子冊立冠婚禮簡輔臣補¶
臺諌疏礦稅中使不報視鹽長蘆嵗侵繪上饑民十四¶
圖力請振貸税使馬堂張日華議加鹽税奸商妄稱嘉¶
靖中大同用兵貸其貲三萬六千金請于鹽課補給户¶
<pb:KR2a0038_WYG_337-27b>¶
部許之達可皆抗爭事得已改按江西税使潘相毆折¶
輔國將軍謀圯肢並繫宗人宗達誣以劫課劾上饒知¶
縣李鴻主使帝切責謀圯等奪鴻官逹可言宗人無故¶
受刑又重之以詰責將使天潢人人自危鴻無辜不當¶
黜願亟正相罪復鴻官同官湯兆京亦極言相罪且言¶
遼東髙淮陜西梁永山東陳増廣東李鳯雲南楊榮皆¶
元惡為民害不可一日留皆弗聴鴻吴人大學士申時¶
行之壻萬厯十六年舉北闈鄉試為吏部郎中髙桂所¶
<pb:KR2a0038_WYG_337-28a>¶
攻後七年成進士至是抗相以彊直稱相又請開廣信¶
銅塘山採取大木鑿泰和斌姥山石膏達可復極諫不¶
可閣臣亦爭之乃寢還掌河南道事佐温純大計京官¶
尋陳新政要機痛規首輔沈一貫疏留中擢太僕少卿¶
再還南京太僕卿召改光祿進通政使鎮撫史晉以罪¶
罷妄投封章詆朝貴達可封其疏而劾之晉尋得罪奏¶
請正疏式屏讒邪重駁正懲奸宄數事帝嘉納焉尋上¶
疏乞休去卒贈右副都御史¶
¶
<pb:KR2a0038_WYG_337-28b>¶
　　贊曰龎尚鵬諸人厯官中外才諝幹局咸有可稱賈三¶
近陳時政多長者之言其言資格深中積弊謝杰却屬¶
吏饋亦無愧楊震云¶
¶
¶
¶
¶
　　明史卷二百二十七¶
¶

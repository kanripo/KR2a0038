# -*- mode: mandoku-view -*-
#+TITLE: 明史
#+DATE: 2019-03-29 20:49:09.995822
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 316
<pb:KR2a0038_WYG_316-1a>¶
　　欽定四庫全書¶
¶
　　明史卷二百十六考證¶
¶
　　陸樹聲傳陳時政十弊語多切中　(臣)嚴福按十事為¶
勤學修身政令士風邦本財用宗藩邊防漕河郊廟¶
其中最切時弊者則云用内侍以給掃除而倒持旁¶
落之漸不可不防優外戚以示眷異而非分無厭之¶
求不可不節見樹聲文集謹附考¶
¶
　　田一儁傳通政張紹先寢不上　(臣)嚴福按通政張紹¶
<pb:KR2a0038_WYG_316-1b>¶
先以夀民疏詞危切借字數溢額沮勿封進夀民復¶
括兩疏之綱領上之疏入留中不報見黄宗羲南雷¶
文稿與傳所載㣲異謹附考¶
¶
　　黄鳯翔傳去貞觀政要　(臣)嚴福按罷講貞觀政要乃¶
萬厯十六年二月事以唐宗有慚徳魏徵虧大節也¶
見郭子章文集謹附考¶
¶
　　馮𤦺傳徐鼐　(臣)嚴福按徐鼐宦官傳作徐鼎與此互¶
異謹附考¶
¶
<pb:KR2a0038_WYG_316-2a>¶
　　馮𤦺傳奸人之奏　(臣)嚴福按奸人𤦺原疏中作髙時¶
夏戴君恩見北海集謹附考¶
¶
　　馮𤦺傳𤦺乃復極陳其弊　(臣)嚴福按𤦺酌定禁約條¶
欵十五一明經術二正文體三重行檢四重後場五¶
慎提學六嚴嵗考七限入學之數八禁冒籍九核祠¶
祀鄉賢名宦十擇典試主司十一申程式前㫖十二¶
嚴㕘閲十三杜闗節十四禁匿名帖十五禁刻書並¶
見𤦺文集謹附考¶
¶
<pb:KR2a0038_WYG_316-2b>¶
　　劉應秋傳有撰憂危竑議者御史趙之翰以指大學士¶
張位　(臣)嚴福按之翰所奏以憂危竑議為吏科給¶
事戴士衡偽造大學士張位主之預謀者禮部侍郎¶
劉楚先都御史徐作祭酒劉應秋吏科給事中廷蘭¶
禮部主事萬達崑也中㫖罷楚先作降應秋謫廷蘭¶
建崑為典史而張位先以薦經畧楊鎬失利罷去命¶
值赦不宥見明實録及紀事本末謹附考¶
¶
　　劉應秋傳周汝登附　(臣)嚴福按汝登嵊人由進士歴¶
<pb:KR2a0038_WYG_316-3a>¶
官雲南叅政學者稱海門先生見劉宗周蕺山集謹¶
附考¶
¶
　　顧錫疇傳請正從祀位次　(臣)嚴福按希孟所請正從¶
祀位次謂十哲中宜進有若南宫适而退冉有宰我¶
先儒則宜進諸葛亮狄仁傑范仲淹也見陳鼎所撰¶
希孟傳謹附考¶
¶
¶
<pb:KR2a0038_WYG_316-3b>¶
¶
¶
¶
¶
¶
¶
¶
　　明史卷二百十六考證¶
¶

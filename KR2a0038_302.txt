# -*- mode: mandoku-view -*-
#+TITLE: 明史
#+DATE: 2019-03-29 20:49:09.856919
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 302
<pb:KR2a0038_WYG_302-1a>¶
　　欽定四庫全書¶
¶
　　明史卷二百九考證¶
¶
　　周怡傳陳新政五事　(臣)章宗瀛按怡所言五事一曰¶
定君志二曰畏天命三曰敬大臣四曰擇左右五曰¶
勤朝政見姜寳所撰墓誌謹附考¶
¶
　　劉魁傳　(臣)章宗瀛按劉魁寳慶五年守鈞州七年¶
貳潮州六年所至民思為立祠見獻徴録謹附考¶
¶
　　劉魁傳得失未幾復追逮之魁未抵家緹騎已先至繋¶
<pb:KR2a0038_WYG_302-1b>¶
其弟以行魁在道聞之趨就獄　(臣)章宗瀛按唐伯¶
元撰劉魁傳魁下獄有百户戴經者藥之得不死既¶
釋復逮又有校尉楊棟者食之得不死傳未之及又¶
魁之弟名元亦見伯元所撰傳謹附考¶
¶
　　沈束傳踰年諳逹薄都城　(臣)章宗瀛按諳逹薄都城¶
時束在獄聞状具疏請以精騎督戰且設計傳檄諸¶
路出竒夾擊被嚴嵩斥去謂囚安得上書具載獻徴¶
録謹附考¶
¶
<pb:KR2a0038_WYG_302-2a>¶
　　沈束傳後同邑沈錬劾嵩　(臣)章宗瀛按餘姚趙錦上¶
虞徐學詩㑹稽沈錬與束皆先後上書論嚴氏時號¶
越中四諌謹附考¶
¶
　　沈錬傳謫佃保安　(臣)章宗瀛按錬謫保安時值嵗大侵¶
傾槖裝作粥食飢者收百里内骸骨買地瘞之故保¶
安人皆感事見獻徴録謹附考¶
¶
　　沈鍊傳路楷亦嵩黨也世藩屬與順合圖之　(臣)章宗¶
瀛按王世貞沈錬墓誌路楷行時世藩為酒夀楷謂¶
<pb:KR2a0038_WYG_302-2b>¶
除我痬事成大者侯小者卿故後楷順軰有薄賞之¶
語殺錬子不遺餘力也傳未及謹附考¶
¶
　　楊繼盛傳其妻張氏伏闕上書　(臣)章宗瀛按徐階撰¶
繼盛墓誌繼盛嘗獨居深念妻張氏問故公曰吾受¶
上恩思報耳張氏曰嚴相方用事豈君直言時耶公¶
不應遂於癸丑正月上疏謹附考¶
¶
　　楊繼盛傳兵部尚書趙錦疏辯　(臣)章宗瀛按繼盛得¶
罪後兵部郎中周冕申論嚴效忠冐功事亦下詔獄¶
<pb:KR2a0038_WYG_302-3a>¶
雲南清軍御史趙錦以元旦日食䟽請罷嵩亦逮問¶
下獄趙錦字元樸餘姚人時有兩趙錦一為兵部尚¶
書一即雲南清軍御史也謹附識於此¶
¶
　　馬從謙傳出治二洪有政績　(臣)章宗瀛按陳愷所撰¶
從謙墓誌從謙署彭城飭典修令初徐梁牽夫不習¶
水性因檄州官以粟募能水者充役有召則千夫即¶
集又二洪之險舟觸立碎因捐俸募石工去其害可¶
補傳所未備謹附識¶
¶
<pb:KR2a0038_WYG_302-3b>¶
　　馬從謙傳竟死杖下　(臣)章宗瀛按獻徴録從謙未死¶
數日前出書教諸子且諭散粟帛以與親故無一語¶
及家事謹附考¶
¶
¶
¶
¶
　　明史卷二百九考證¶
¶

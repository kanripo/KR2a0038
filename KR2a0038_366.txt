# -*- mode: mandoku-view -*-
#+TITLE: 明史
#+DATE: 2019-03-29 20:49:10.540500
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 366
<pb:KR2a0038_WYG_366-1a>¶
　　欽定四庫全書¶
¶
　　明史卷二百四十一考證¶
¶
　　周嘉謨傳安民叛入緬據蠻灣嘉謨討禽之　(臣)方煒¶
按安民以守將索賂叛入緬已而緬聴撫遣安民歸¶
安民據蠻灣桀甚嘉謨因遣叅將周㑹襲之其族人¶
挾其弟安靖誅之以獻事在三十五年見明實録謹¶
識¶
¶
　　周嘉謨傳御史賈繼春得罪　(臣)方煒按是時繼春聴¶
<pb:KR2a0038_WYG_366-1b>¶
流言為選侍移宫時欲自裁因上安選侍揭給事周¶
朝瑞駁之楊漣乃上移宫始末疏繼春復疏明上書¶
之故帝怒嚴㫖切責見明紀事本末所謂得罪者指¶
此謹附識¶
¶
　　周嘉謨傳出維華於外　(臣)方煒按是時嘉謨用年例¶
出維華為陜西僉事見孫承澤春明夢餘録謹附識¶
¶
　　張問達傳又極論守訓罪　(臣)方煒按守訓以貲官中¶
書附稅璫大恣奸弊御史劉曰梧嘗疏劾之鹽務少¶
<pb:KR2a0038_WYG_366-2a>¶
監魯保亦奏其阻塞鹽課帝皆不省見明紀事本末¶
謹附識¶
¶
　　張問達傳尋召方從哲吳道南及問達等於慈寧宫¶
(臣)方煒按是時帝率東宫皇長孫諸皇孫召見羣臣¶
於宫門外從御史劉光復之請也見明實録謹附識¶
¶
　　張問達傳止逮可灼下吏　(臣)方煒按可灼下吏後旋¶
于是年十月遣戍見明紀事本末謹附識¶
¶
　　張問達傳御史周維持劾問達力引王之宷植黨亂政¶
<pb:KR2a0038_WYG_366-2b>¶
(臣)方煒按張差獄起問達令郎中胡士相員外趙¶
¶
　　㑹楨勞永嘉鞫之時巡城御史劉廷元主風癲而士¶
相等亦苐云差以私忿赴朝聲寃誤入宫門遂僅引¶
向宫殿射箭放弹等輕律及之宷請勅㑹問士相等¶
乃懼見明紀事本末傳未詳載謹附識¶
¶
　　張問達傳(陸夢龍附)提牢主事王之宷奏差口詞甚悉¶
(臣)方煒按之宷奏差口詞後郎中陸大受疏請窮¶
¶
　　治疏中有姦戚二字上惡之不報給事中何士晉太¶
<pb:KR2a0038_WYG_366-3a>¶
常少卿史孟麟亦力言之皆不報見孫承澤春明夢¶
餘録謹附識¶
¶
　　張問達傳(陸夢龍附　臣)方煒按陸夢龍¶
¶
　　賜諡附載卷末謹識¶
¶
　　張問達傳(傅梅附　臣)方煒按傅梅¶
¶
　　賜諡附載卷末謹識¶
¶
　　汪應蛟傳帝命停礦税俄中止應蛟復力爭不納　(臣)¶
方煒按三十年二月帝偶不豫召沈一貫等入諭以¶
<pb:KR2a0038_WYG_366-3b>¶
罷礦稅起廢釋禁諸事翼日帝安急追前諭一貫恐¶
立繳之始尚書李戴都御史温純擬即日奉行而刑¶
部謂弛獄須再請無何而㫖格矣見明紀事本末謹¶
附識¶
¶
　　汪應蛟傳因列上愛養十八事　(臣)方煒按應蛟所上¶
愛養十八事明實録諸書俱無可考謹識¶
¶
　　汪應蛟傳詔加太子太保馳傳歸　(臣)方煒按應蛟之¶
歸在天啟二年十二月至四年廷推吏部尚書忠賢¶
<pb:KR2a0038_WYG_366-4a>¶
矯㫖以左侍郎陳于廷為黨比革于廷職而應蛟削¶
籍見明實録傳未載謹附識¶
¶
　　王紀傳紀既斥大學士葉向髙何宗彦史繼偕論救¶
(臣)方煒按紀被斥時修撰文震孟有論救一疏見明¶
紀事本末謹附識¶
¶
　　孫瑋傳且列天津税使馬堂六大罪　(臣)方煒按瑋所¶
列馬堂六大罪明紀事本末及宦官傳皆無考謹識¶
¶
　　孫瑋傳其冬以吏部尚書再掌左都御史事　(臣)方煒¶
<pb:KR2a0038_WYG_366-4b>¶
按瑋於三年閏十月以尚書銜掌院事旋于十二月¶
加太子太保見七卿年表傳未載謹附識¶
¶
¶
¶
¶
¶
　　明史卷二百四十一考證¶
¶
<pb:KR2a0038_WYG_366-5a>¶
　　附明史卷二百四十一考證後¶
¶
　　乾隆四十一年¶
¶
　　賜諡諸臣¶
¶
　　陸夢龍　諡忠烈¶
¶
　　傅　梅　諡節愍¶
¶
¶
¶
<pb:KR2a0038_WYG_366-5b>¶
¶
¶
¶
¶
¶
¶
¶
¶
¶

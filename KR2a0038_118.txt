# -*- mode: mandoku-view -*-
#+TITLE: 明史
#+DATE: 2019-03-29 20:49:08.500117
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 118
<pb:KR2a0038_WYG_118-1a>¶
　　欽定四庫全書¶
¶
　　明史卷一百十七¶
¶
　　大學士張廷玉等奉　敕修¶
¶
　　列傳第五¶
¶
　　諸王二¶
¶
　　太祖諸子二¶
¶
　　蜀王椿　　　　　　　湘王柏¶
¶
　　代王桂(襄垣王遜燂　靈邱王遜烇成&KR0008;　　　　廷鄣)¶
¶
<pb:KR2a0038_WYG_118-1b>¶
　　肅王楧　　　　　　　遼王植¶
¶
　　慶王㮵　　　　　　　寧王權¶
¶
　　蜀獻王椿太祖第十一子洪武十一年封十八年命駐¶
鳯陽二十三年就藩成都性孝友慈祥博綜典籍容止¶
都雅帝嘗呼為蜀秀才在鳯陽時闢西堂延李叔荆蘓¶
伯衡商㩁文史既至蜀聘方孝孺為世子傅表其居曰¶
正學以風蜀人詣講郡學知諸博士貧分禄餼之月一¶
石後為定制造安車賜長史陳南賔聞義烏王紳賢聘¶
<pb:KR2a0038_WYG_118-2a>¶
至待以客禮紳父禕死雲南往求遺骼資給之時諸王¶
皆備邊練士卒椿獨以禮教守西陲番人入寇燒黒崖¶
關椿請於朝遣都指揮瞿能隨涼國公藍玉出大渡河¶
邀撃之自是番人讋伏前代兩川之亂皆因内地不逞¶
者鉤致為患有司私市蠻中物或需索起爭端椿請繒¶
錦香扇之屬從王邸定為常貢此外悉免宣索蜀人由¶
此安業日益殷富川中二百年不被兵革椿力也成祖¶
即位來朝賜予倍諸藩谷王橞椿母弟也圗不軌椿子¶
<pb:KR2a0038_WYG_118-2b>¶
悦燇𫉬咎扵椿走橞所橞稱為故建文君以詭衆永樂¶
十四年椿暴其罪帝報曰王此舉周公安王室之心也¶
入朝賚金銀繒綵鉅萬二十一年薨世子悦熑先卒孫¶
靖王友堉嗣初華陽王悦爠謀奪嫡椿覺之會有他過¶
杖之百將械於朝友堉為力請得釋椿之薨友堉方在¶
京師悦爠竊王帑友堉歸不問悦爠更誣奏友堉怨誹¶
成祖召入訊之會崩仁宗察其誣命歸藩召悦爠悦爠¶
猶執奏仁宗抵其章於地遷之武岡復遷澧州宣德五¶
<pb:KR2a0038_WYG_118-3a>¶
年總兵官陳懐奏都司私遺蜀邸礟用以警夜非制詔¶
逮都司首領官明年獻還二䕶衛従之是年薨妃李侍¶
姬黄皆自經以殉無子弟僖王友&KR0008;由羅江王嗣九年¶
薨獻王第五子和王悦&KR3929;由保寧王嗣天順五年薨&KR0071;¶
妃徐氏年二十六不食死諡静節子定王友垓嗣七年¶
薨子懐王申鈘嗣成化七年薨弟恵王申鑿嗣𢎞治六¶
年薨子昭王賔瀚嗣正徳三年薨子成王讓栩嗣自椿¶
以下四世七王㡬百五十年皆檢飭守禮法好學能文¶
<pb:KR2a0038_WYG_118-3b>¶
孝宗恒稱蜀多賢王舉獻王家範為諸宗法讓栩尤賢¶
明喜儒雅不邇聲伎創義學修水利振災䘏荒嘉靖十¶
五年巡撫都御史呉山巡按御史金燦以聞賜敕嘉奨¶
署坊表曰忠孝賢良二十年建太廟獻黄金六十斤白¶
金六百斤酬以玉帶幣帛二十六年薨子康王承爚嗣¶
三十七年薨子端王宣圻嗣萬厯四十年薨子恭王奉¶
銓嗣四十三年薨子至澍嗣崇禎末京師陷蜀尚無恙¶
未幾張獻忠陷成都合宗被害至澍率妃妾投於井¶
<pb:KR2a0038_WYG_118-4a>¶
湘獻王柏太祖第十二子洪武十一年封十八年就藩¶
荆州性嗜學讀書毎至夜分開景元閣招納俊乂日事¶
校讐志在經國喜談兵膂力過人善弓矢刀槊馳馬若¶
飛三十年五月同楚王楨討古州蠻毎出入縹囊載書¶
以隨遇山水勝境輒徘徊終日尤善道家言自號紫虚¶
子建文初有告柏反者帝遣使即訊柏懼無以自明闔¶
宫焚死諡曰戾王無子封除永樂初改諡獻置祠官守¶
其園¶
¶
<pb:KR2a0038_WYG_118-4b>¶
　　代簡王桂太祖第十三子洪武十一年封豫王二十五¶
年改封代是年就藩大同粮餉艱逺令立衛屯田以省¶
轉運明年詔帥䕶衛兵出塞受晉王節制桂性暴建文¶
時以罪廢為庶人成祖即位復爵永樂元年正月還晉¶
封十一月賜璽書曰聞帝縦戮取財國人甚苦告者數¶
矣且王獨不記建文時耶尋命有司自今王府不得擅¶
役軍民斂財物聴者治之已復有告王不軌者賜敕列¶
其三十二罪召入朝不至再召至中途遣還革其三䕶¶
<pb:KR2a0038_WYG_118-5a>¶
衛及官屬王妃中山王徐達女仁孝文皇后妹也驕妒¶
嘗漆桂二侍女為癩事聞帝以中山王故不罪桂移怒¶
世子遜煓出其母子居外舍桂已老尚時時與諸子遜¶
炓遜焴窄衣秃帽逰行市中袖錘斧傷人王府教授楊¶
普上言遜炓狎軍人武亮與博戲致錘殺軍人朝廷杖¶
治亮降勑責戒稍斂戢十六年四月復䕶衛及官屬正¶
統十一年桂薨世子遜煓先卒孫𨼆王仕壥嗣景泰中¶
嘗上言總兵官郭登守城功朝廷為勞登天順七年薨¶
<pb:KR2a0038_WYG_118-5b>¶
子恵王成鋉嗣𢎞治二年薨子聰沫先封武邑王以肆¶
酒革爵已居恵王喪益滛酗廢為庶人遷太原久之恵¶
王妃為疏理復封武邑王卒子懿王俊杖襲封代王嘉¶
靖三年大同軍叛圍王宫俊杖走免事平賜書慰問六¶
年薨子昭王充燿嗣十二年大同軍又叛充燿走宣府¶
再賜慰問事平返國奏亂賊既除軍民交困乞遣大臣¶
振撫詔允行二十四年和州奉國將軍充灼坐罪奪禄¶
怨充燿不為解乃與襄垣中尉充&KR0008;謀引敵入大同殺¶
<pb:KR2a0038_WYG_118-6a>¶
王㑹應州人羅廷璽等以白蓮教惑衆見充灼為妖言¶
因畫䇿約奉小王子入塞藉其兵攻鴈門取平陽立充¶
灼為主事定即計殺小王子充灼然之先遣人隂持火¶
箭焚大同草塲五六所而令通䝉古語者衛奉闌出邊¶
為總兵周尚文邏卒所獲並得其所獻小王子表鞫實¶
以聞逮充灼等至京賜死焚其屍王府長史等官皆逮¶
治總督侍郎翁萬達疏言大同狹瘠禄餉不支代宗日¶
繁衍衆聚而貧且地近邊易生反側請量移和州昌化¶
<pb:KR2a0038_WYG_118-6b>¶
諸郡王於山狹隙地詔改遷於山西先是景泰間昌化¶
王仕墰乞移封景帝不許至是乃遷代宗自簡至懿封¶
郡王者凡二十有三而外徙者十王二十六年充爠薨¶
子恭王廷埼嗣饒陽王充□數以事侵廷埼恐得罪乃¶
以陳邊事為名三十一年奏鎮巡官之罪世宗為黜巡¶
撫都御史何思逮總兵官徐仁等充□益驕遂與廷埼¶
互訐前後勘官莫能判巡撫都御史侯鉞奏奪其禄充¶
□怒不承三十三年詔遣司禮少監王臻即訊究□乃¶
<pb:KR2a0038_WYG_118-7a>¶
伏下法司錮高牆萬厯元年廷埼薨子定王鼐鉉嗣二¶
十二年薨無子弟新寜王鼐鈞嗣薨子康王鼎渭嗣崇¶
禎二年薨再傳至孫𫝊㸄崇禎十七年三月李自成入¶
大同闔門遇害襄垣王遜燂簡王第五子分封蒲州諸¶
王就藩後非請命不同嵗時定省遜燂念大同不置作¶
思親篇詞甚悲切其後宗人聰瀺聰泈俊㰙俊𣙜俊&KR0008;¶
俊杓俊噤充焞皆嫻扵文章俊噤字若訥尤博學有盛¶
名不慕榮利姊陵川縣君適裴禹卿地震城崩禹卿死¶
<pb:KR2a0038_WYG_118-7b>¶
縣君以首觸棺木嘔血卒年二十有一詔諡貞節邱王¶
遜烇簡王第六子宣宗時封好學工詩尤善醫嘗施藥¶
治瘟疫全活無算子仕&KR0008;孫成鈠曾孫聰滆三王皆以¶
孝旌聰滆子俊格能文善書嘉靖時獻皇儲明堂二頌¶
興獻帝后挽歌賜金帛聰滆嘗乞封其孫廷址為曽長¶
孫禮官奏無故事帝以王夀考特許之已而復封廷址¶
子鼐濓為元長孫聰滆薨年八十三鼐䥥襲高祖爵聰¶
滆之從父成䥩亦有孝行聰滆聞於朝賜金幣奨諭詔¶
<pb:KR2a0038_WYG_118-8a>¶
禮官自今宗室中孝行卓異如成䥩者撫按疏聞又成¶
&KR0008;者隰川王諸孫父仕&KR0008;坐罪幽鳯陽病死成&KR0008;㣲服¶
走鳳陽視喪上疏自劾越禁乞負父骨歸𦵏澤州即不¶
得願為庶人止墓側嵗時省視詔許歸𦵏弟城鐎亦好¶
學有志槩嘉靖十三年上言雲中叛卒之變幸𫉬稍弭¶
究其釁端實貪酷官吏激成之臣慮天下之禍𨼆扵民¶
心異日不獨雲中而已指陳切直帝下廷臣飭行時以¶
其兄弟為二難焉萬厯二十年西夏弗寧山隂王俊柵¶
<pb:KR2a0038_WYG_118-8b>¶
奏詩八章寓規風之㫖代處塞上諸宗洊經禍亂其言¶
皆憂深思逺有中朝士大夫所不及者廷鄣代府宗室¶
也崇禎中為鞏昌府通判署秦州事有亷直聲十六年¶
冬賊陷秦州被執使之跪叱曰我天朝宗姓頭可㫁膝¶
不可屈賊欲活之大呼曰今日惟求一死坐自若遂被¶
害¶
¶
　　肅莊王楧太祖第十四子洪武十四年封漠王二十四¶
年命偕衛谷慶寧岷五王練兵臨清明年改封肅又明¶
<pb:KR2a0038_WYG_118-9a>¶
年詔之國以陕西各衛兵未集命駐平涼二十八年始¶
就藩甘州詔王理陜西行都司甘州五衛軍務三十年¶
令督軍屯糧遇征伐以長興侯耿炳文從建文元年乞¶
内徙遂移蘭州永樂六年以捶殺衛卒三人及受哈密¶
進馬逮其長史官屬己又聴百戶劉成言罪平凉衛軍¶
敕械成等京師十七年薨子康王瞻熖嗣宣徳七年上¶
二䕶衛府中被盜為榜募告捕者御史言非制罪其長¶
史楊威瞻熖又請加嵗禄敕曰洪武永樂間嵗禄不過¶
<pb:KR2a0038_WYG_118-9b>¶
五百石莊王不言者以朝廷念逺地轉輸難故也仁考¶
即位加五百石矣朕守祖制不敢違正統元年上言甘¶
州舊邸改都司而先王墳園尚在乞禁近邸樵採從之¶
天順三年上馬五百匹備邊予直不受帝强予之八年¶
薨子簡王禄埤嗣成化十五年薨子恭王貢錝嗣嘉靖¶
十五年薨世子真淤長孫弼桓皆蚤卒次孫定王弼桄¶
嗣四十一年薨子緒烱先卒孫懐王紳堵嗣踰二年薨¶
無子靖王第四子弼柿子輔國將軍縉&KR1463;以屬近宜嗣¶
<pb:KR2a0038_WYG_118-10a>¶
禮官言縉&KR1463;懐王從父不宜襲詔以本職理府事上冊¶
寳罷諸官屬穆宗即位定王妃呉氏及延長王真滰等¶
先後上言聖祖刈羣雄定天下報功之典有隆無替臣¶
祖莊王受封邊境操練征戍屏衛天家不幸大宗中絶¶
反拘扵昭穆之次不及勲武繼絶之典非所以崇本支¶
厚藩衛也下部議議以郡王理藩政帝不許隆慶五年¶
特命縉&KR1463;嗣肅王設官屬之半萬厯十六年薨諡曰懿¶
子憲王紳堯嗣四十六年薨子識鋐嗣崇禎十六年冬¶
<pb:KR2a0038_WYG_118-10b>¶
李自成破蘭州被執宗人皆死¶
¶
　　遼簡王植太祖第十五子洪武十一年封衛王二十五¶
年改封遼明年就藩廣寜以宫室未成蹔駐大凌河北¶
樹柵為營帝命武定侯郭英為築城郭宫室英王妃父¶
也督工峻急㑹高麗自國中至鴨緑江皆積粟帝慮其¶
有隂謀而役作軍士艱苦令輟役至三十年始命都督¶
楊文督遼東諸衛士繕治之増其雉堞以嚴邊衛復圗¶
西北沿邊要害示植與寧王權諭之曰自東勝以西至¶
<pb:KR2a0038_WYG_118-11a>¶
寧夏西河察罕諾爾東勝以東至大同宣府開平又東¶
南至大寧又東至遼東抵鴨緑江北至大漠又自鴈門¶
闗外西抵黄河渡河至察罕諾爾又東至紫荆闗又東¶
至居庸闗及古北口又東至山海衛凡軍民屯種地毋¶
縦畜牧其荒曠地及山塲聴諸王駙馬牧放樵採東西¶
往來營駐因以時練兵防寇違者論之植在邊習軍旅¶
屢樹軍功建文中北平兵起召植及寧王權還京植渡¶
海歸朝改封荆州永樂元年入朝帝以植初貳於己嫌¶
<pb:KR2a0038_WYG_118-11b>¶
之十年削其䕶衛留軍校厨役三百人備使令二十二¶
年薨長子陽王貴烚嗣初植庶子逺安王貴燮巴東王¶
貴煊嘗告其父有異謀及父死又不奔喪仁宗即位皆¶
廢為庶人正統元年府僚乞加王禄敕曰簡王得罪朝¶
廷成祖特厚待仁宗朝加禄得支二千石宣宗又給旗¶
軍三百人親親已至王素乖禮度府臣不匡正顧為王¶
請乎不許三年巡撫侍郎吳政奏王不友諸弟待庶母¶
寡恩捶死長史杜述居國多過召訊京師盡得其淫穢¶
<pb:KR2a0038_WYG_118-12a>¶
黷倫兇暴諸不法事眀年四月廢為庶人守簡王園弟¶
肅王貴暧嗣成化七年薨子靖王豪墭嗣十四年薨子¶
恵王恩鑙嗣𢎞治五年松滋王府諸宗人恩鑡等闌入¶
荆州府支嵗禄恩鑙禁之皆怨己儀賓袁鏞復誘恩鑙¶
等招羣小奪軍民商賈利恩鑙𤼵其事恩鑡等愈怨謀¶
殺王朝廷遣官按實幽恩鑡等鳳陽謫戍其黨有差恩¶
鑙隂使送者刑梏之死八十餘人不數日世子暴卒八¶
年恩鑙疽發背薨子恭王寵涭嗣與弟光澤王寵&KR3262;友¶
<pb:KR2a0038_WYG_118-12b>¶
愛飲食服御必俱寵&KR3262;有令德寵涭有事必告之後行¶
正徳十六年薨子莊王致格嗣病不視事妃毛氏明書¶
史沈毅有㫁中外肅然賢聲聞天下嘉靖十六年致格¶
薨子憲㸅嗣以奉道為世宗所寵賜號清㣲忠教真人¶
予金印隆慶元年御史陳省劾憲㸅諸不法事詔奪真¶
人號及印明年巡按御史郜光先復劾其大罪十三命¶
刑部侍郎洪朝選往勘具得其淫虐僭擬諸罪状帝以¶
憲㸅宜誅念宗親免死廢為庶人錮高牆初副使施篤¶
<pb:KR2a0038_WYG_118-13a>¶
臣憾憲㸅甚朝選至湖廣督臣詐為憲㸅書餽朝選因¶
刦持之憲㸅建白纛曰訟寃之纛篤臣驚曰王反矣使¶
卒五百圍王宫朝選還朝實王罪不言王反大學士張¶
居正家荆州故與憲㸅有隙嗛朝選不坐憲㸅反久之¶
屬巡撫都御史勞堪羅織朝選死獄中其後居正死憲¶
㸅訟寃籍居正家而篤臣亦死遼國除諸宗𨽻楚藩以¶
廣元王述&KR0008;為宗理¶
¶
　　慶靖王㮵太祖第十六子洪武二十四年封二十六年¶
<pb:KR2a0038_WYG_118-13b>¶
就藩寜夏以餉未敷令駐慶陽北古韋州城就延安綏¶
寜租税二十六年詔王理慶陽寧夏延安綏徳諸衛軍¶
務三十年始建邸王好學有文忠孝出天性成祖善之¶
令嵗一至韋州度夏宣徳初言寧夏卑濕水泉惡乞仍¶
居韋不許令嵗一往来如成祖時正統初寧夏總兵官¶
史昭奏王沮邉務占靈州草塲畜牧遣使由綏徳草地¶
往還煽惑土民章未下或告王閲兵造戎器購天文書¶
㮵疑皆昭為之三年上書請徙國避昭英宗不可貽書¶
<pb:KR2a0038_WYG_118-14a>¶
慰諭其年薨子康王秩煃嗣景泰元年以寧夏屢被兵¶
乞徙内地不許成化五年薨子懐王䆳&KR0034;嗣十五年薨¶
弟莊王䆳墀嗣𢎞治四年薨子恭王寘錖嗣十一年薨¶
子定王台浤嗣正德五年安化王寘鐇反台浤稽首行¶
君臣禮詔削䕶衛革禄三之一戍其承奉長史嘉靖三¶
年台浤賄鎮守太監李昕總兵官种勛求為奏請復禄¶
昕勛不納台浤銜之㑹寕夏衛指揮楊欽等得罪於巡¶
撫都御史張　謀藉王殺　及勛事覺下都司按察司¶
<pb:KR2a0038_WYG_118-14b>¶
按治欽等誣台浤不軌　以聞帝使太監扶安副都御¶
史王時中等復按上言台浤他罪有之無謀不軌事詔¶
廷臣定議坐前屈事寘鐇䝉恩不悛煽構羣小謀害守¶
爵廢為庶人留邸嵗與米三百石以其叔父鞏昌王寘¶
銂攝府事寘銂裁慶邸宫妃薪米取邸中金帛萬計台¶
浤子&KR1364;櫍幼失愛扵父逃寘銂所寘銂造台浤謀逆謡¶
語使寺人誘鼒櫍吟誦圖䧟台浤自立懐王妃王氏奏¶
寘銂裁減衣食至不能自存豊林王台瀚亦欲陷寘銂¶
<pb:KR2a0038_WYG_118-15a>¶
遂發其瀆亂人倫諸罪騐實廢為庶人幽高牆廷議謂¶
台浤父子乖離徙台浤西安而封鼒櫍世子視府事十¶
一年十月也十五日以兩宫徽號恩復台浤冠帶薨鼒¶
櫍先卒弟恵王鼒枋嗣好學樂善以禮飭諸宗世宗賜¶
之敕建坊表之寧夏築邊牆鼒枋出銀米佐工萬厯二¶
年薨子端王倪&KR1463;嗣十六年薨子憲王伸域嗣十九年¶
薨明年寧夏賊巴拜反王妃方氏匿其子帥鋅地窖中¶
自經死時夀陽嗣王倪爋巴拜脇降之不屈為所囚鎮¶
<pb:KR2a0038_WYG_118-15b>¶
原王伸塇理府事謀襲賊弗克府中人皆被殺賊平御¶
史劉芳譽言諸宗死節者俱應䘏錄凡妃宜建祠旌表¶
詔從之給銀一萬五千兩分振諸宗人帥鋅嗣薨子倬¶
㴶嗣崇禎十六年流賊破寧夏被執安塞王秩炅靖王¶
㴶嗣也十二而孤母位氏誨之性通敏過目不㤀善古¶
文遇搢紳學士質難辨惑移日不倦所著有隨筆二十¶
卷庶人寘鐇祖秩炵靖王第四子也封安化王父䆳墁¶
鎮國將軍以寘鐇襲王爵性狂誕相者言其當大貴巫¶
<pb:KR2a0038_WYG_118-16a>¶
王九兒教鸚鵡𡚶言禍福寘鐇遂覬望非分寕夏指揮¶
周昻千户何錦丁廣衛諸學生孫景文孟彬史連輩皆¶
往來寘鐇所正徳五年帝遣大理少卿周東度寧夏屯¶
田東希劉瑾意以五十畆為一頃又畆歛銀為瑾賄敲¶
扑慘酷戍將營卒皆憤怨而巡撫都御史安惟學數杖¶
辱將士妻將士銜刺骨寘鐇知衆怒令景文飲諸武臣¶
酒以言激之諸武臣多願從寘鐇者又令人結平鹵城¶
戍將及素所厚張欽等㑹有邊警参將仇鉞副總兵楊¶
<pb:KR2a0038_WYG_118-16b>¶
英帥兵出防禦總兵官姜漢簡鋭卒六十人為牙兵令¶
周昂領之遂與何錦定約四月五日寘鐇設宴邀撫鎮¶
官飲於第惟學東不至錦昻帥牙兵直入殺姜漢及太¶
監李增鄧廣於坐分遣卒殺惟學東及都指揮楊忠於¶
公署遂焚官府釋囚繋撤黄河渡船扵西岸以絶渡者¶
遣人招楊英仇鉞皆佯許之英率衆保王宏堡衆潰英¶
奔靈州鉞引還寘鐇奪其軍出金帛犒將士偽署何錦¶
大將軍周昻丁廣副將軍張欽先鋒魏鎮楊泰等總兵¶
<pb:KR2a0038_WYG_118-17a>¶
都䕶令孫景文作檄以討劉瑾為名陜西總兵官曹雄¶
聞變遣指揮黄正駐靈州檄楊英督靈州兵防黄河都¶
指揮韓斌總兵官侯勲參將時源各以兵㑹英密使蒼¶
頭執仇鉞為内應令史墉浮渡奪西岸船營河東焚大¶
小二壩草寘鐇懼令錦等出禦獨留昂守城使使召鉞¶
鉞稱病昻来問疾鉞刺昻死令親兵馳寘鐇第撃殺景¶
文連等十餘人遂擒寘鐇迎英衆入寘鐇反十有八日¶
而擒錦廣泰欽先後皆獲械送伏誅寘鐇賜死諸子弟¶
<pb:KR2a0038_WYG_118-17b>¶
皆論死有孫鼒材逃出削髮為僧居永寕山中未㡬為¶
土僧所凌詣官言状𫝊至京安化宫人左寳瓶在浣衣¶
居使騐之咤曰此鼒材殿下也帝念其自歸免死安置¶
鳳陽¶
¶
　　寧獻王權太祖第十七子洪武二十四年封踰二年就¶
藩大寧大寧在喜峯口外古㑹州地東連遼左西接宣¶
府為巨鎮帶甲八萬革車六千所屬朶顔三衛騎兵皆¶
驍勇善戰權數㑹諸王出塞以善謀稱燕王初起兵與¶
<pb:KR2a0038_WYG_118-18a>¶
諸將議曰昔余巡塞上見大寧諸軍慓悍吾得大寧斷¶
遼東取邊騎助戰大事濟矣建文元年朝議恐權與燕¶
合使人召權權不至坐削三䕶衛其年九月江隂侯吳¶
髙攻永平燕王往救髙退燕王遂自劉家口間道趨大¶
寧詭言窮蹙来求就權邀燕王單騎入城執手大慟具¶
言不得已起兵故求代草表謝罪居數日欵洽不為備¶
北平鋭卒伏城外吏士稍稍入城隂結三衛部長及諸¶
戍卒燕王辭去權祖之郊伏兵起擁權行三衛彍騎及¶
<pb:KR2a0038_WYG_118-18b>¶
諸戍卒一呼畢集守將朱鑑不能禦戰殁王府妃妾世¶
子皆隨入松亭闗歸北平大寧城為空權入燕軍時時¶
為燕王革檄燕王謂權事成當中分天下比即位王乞¶
改南土請蘇州曰畿内也請錢塘曰皇考以予五弟竟¶
不果建文無道以王其弟亦不克享建寧崇慶荆州東¶
昌皆善也惟弟擇焉永樂元年二月改封南昌帝親製¶
詩送之詔即布政司為邸瓴甋規制無所更已而人告¶
權巫蠱誹謗事宻探無騐得已自是日韜晦搆精廬一¶
<pb:KR2a0038_WYG_118-19a>¶
區鼔琴讀書其間終成祖世得無患仁宗時法禁稍解¶
乃上書言南昌非其封國帝答書曰南昌叔父受之皇¶
考已二十餘年非封國而何宣德三年請乞近郭灌城¶
鄉土田明年又論宗室不應定品級帝怒頗有所誥責¶
權上書謝過時年已老有司多齮齕以示威重權日與¶
文學士相往還託志翀舉自號臞仙嘗奉敕輯通鑑博¶
論二卷又作家訓六篇寧國儀範七十四章漢唐祕史¶
二卷史斷一卷文譜八卷詩譜一卷其他註纂數十種¶
<pb:KR2a0038_WYG_118-19b>¶
正統十三年薨世子盤烒先卒孫靖王奠培嗣奠培善¶
文辭而性卞急多嫌猜景泰七年弟弋陽王奠壏訐其¶
反逆巡撫韓雍以聞帝遣官往讞不實時軍民連逮者¶
六七百人㑹英宗復辟俱赦釋惟謫戍其教授㳺堅奠¶
培由是憾守土官不為禮布政使崔恭積不平王府事¶
多持不行奠培遂劾奏恭不法恭與按察使原傑亦奏¶
奠培私獻恵二王恭人逼内官熊璧自盡按問皆實遂¶
奪𫉬衛踰三年而奠壏以有罪賜死初錦衣衛指揮逯¶
<pb:KR2a0038_WYG_118-20a>¶
杲聴詗事者言誣奠壏烝母帝令奠培具實以聞復遣¶
駙馬都尉薛桓與杲按問奠培奏無是事杲按亦無實¶
帝怒責問杲杲懼仍以為實遂賜奠壏母子自盡焚其¶
屍是日雷雨大作平地水深數尺衆咸寃之𢎞治四年¶
奠培薨子康王覲鈞嗣十年薨子上髙王宸濠嗣其母¶
故娼也始生靖王夢蛇啖其室旦日鴟鳴惡之及長輕¶
佻無威儀而善以文行自飾術士李自然李日芳𡚶言¶
其有異表又謂城東南有天子氣宸濠喜時時詗中朝¶
<pb:KR2a0038_WYG_118-20b>¶
事聞謗言輒喜或言帝明聖朝廷治即怒武宗末年無¶
子羣臣數請召宗室子子之宸濠屬疎顧深結左右扵¶
帝前稱其賢初宸濠賄劉瑾復所奪䕶衛瑾誅仍論奪¶
及陸完為兵部尚書宸濠結嬖人錢寧臧賢為内主欲¶
奏復大學士費宏執不可諸嬖人乗宏讀廷試卷取中¶
㫖行之宸濠益恣擅殺都指揮戴宣逐布政使鄭岳御¶
史范輅幽知府鄭巘宋以方盡奪諸附王府民廬責民¶
間子錢强奪田宅子女養羣盜刼財江湖間有司不敢¶
<pb:KR2a0038_WYG_118-21a>¶
問日與致仕都御史李士實舉人劉養正等謀不軌副¶
使胡世寧請朝廷早裁抑之宸濠連奏世寜罪世寜坐¶
謫戍自是無敢言者正徳十二年典儀閻順内官陳宣¶
劉良間行詣闕上變寧賢等庇之不問宸濠疑出承奉¶
周儀殺儀家及典仗查武等數百人巡撫都御史孫燧¶
列其事中道為所邀不得達宸濠又賄錢寧求取中㫖¶
召其子司香太廟寧言於帝用異色龍牋加金報賜異¶
色龍牋者故事所賜監國書牋也宸濠大喜列仗受賀¶
<pb:KR2a0038_WYG_118-21b>¶
復勒諸生父老奏闕下稱其孝且勤時邊將江彬新得¶
幸太監張忠附彬欲頃寧賢乘間為帝言寧賢盛稱寧¶
王陛下以為何如帝曰薦文武百執事可任使也薦藩¶
王何為者忠曰賢稱寧王孝譏陛下不孝耳稱寧王勤¶
譏陛下不勤耳帝曰然下詔逐王府人毋留闕下是時¶
宸濠與士實飬正日夜謀益遣姦人盧孔章等分布水¶
陸孔道萬里傳報浹旬往返踪跡大露朝野皆知其必¶
反巡撫都御史孫燧七上章言之皆為所邀沮諸權奸¶
<pb:KR2a0038_WYG_118-22a>¶
多得宸濠金錢匿其事不以聞四十四年御史蕭淮言¶
宸濠諸罪謂不早制將来之患有不可勝言者疏下内¶
閣大學士楊廷和謂宜如宣宗處趙府事遣勲戚大臣¶
宣諭令王自新帝命駙馬都尉崔元都御史顔頤夀太¶
監頼義持諭往收其䕶衛令還所奪官民田宸濠聞元¶
等且至乃定計以已生辰日宴諸守土官詰旦皆入謝¶
宸濠命甲士環之稱奉太后宻㫖令起兵入朝孫燧及¶
副使許逵不従縛出斬之執御史王金主事馬思聰金¶
<pb:KR2a0038_WYG_118-22b>¶
山參議黄宏許傚亷布政使胡亷參政陳杲劉棐僉事¶
頼鳯指揮許金白昻等下獄參政王綸季斆僉事潘鵬¶
師夔布政使梁宸按察使楊璋副使唐錦皆従逆以李¶
士實劉飬正為左右丞相王倫為兵部尚書集兵號十¶
萬命其承奉凃欽與素所蓄羣盗閔念四等畧九江南¶
康破之馳檄指斥朝廷七月壬辰朔宸濠出江西留其¶
黨宜春王拱樤内官萬鋭等守城自帥舟師蔽江下攻¶
安慶汀贑巡撫僉都御史王守仁聞變與吉安知府伍¶
<pb:KR2a0038_WYG_118-23a>¶
文定等檄諸郡兵先後至乃使奉新知縣劉守緒破其¶
墳厰伏兵戊申直攻南昌辛亥城破拱樤鋭等皆就擒¶
宫人自焚死宸濠方攻安慶不克聞南昌破大恐解圍¶
還守仁逆撃之乙夘遇於黄家渡賊兵乘風進薄氣驕¶
甚文定及指揮余恩佯北誘賊趨利前後不相及知府¶
邢珣徐連戴徳孺従後急撃文定還兵乗之賊潰斬溺¶
萬計又别遣知府陳槐林瑊曽璵周朝佐復九江南康¶
明日復戰官兵稍却文定帥士卒殊死鬭擒斬二千餘¶
<pb:KR2a0038_WYG_118-23b>¶
級宸濠乃退保樵舍明日官軍以火攻之宸濠大敗諸¶
妃嬪皆赴水死將士焚溺死者三萬餘人宸濠及其世¶
子郡王儀賓並李士實劉養正凃欽王綸等俱就擒宸¶
濠自舉事至敗葢四十有三日時帝聞宸濠反下詔暴¶
其罪告宗廟廢為庶人逮繋尚書陸完嬖人錢寧臧賢¶
等藉其家江彬張忠従㬰帝親征至良鄉守仁㨗奏至¶
檄止之守仁已械繋宸濠等取道浙江帝留南京遣許¶
泰朱暉及内臣張永張忠搜捕江西餘黨民不勝其擾¶
<pb:KR2a0038_WYG_118-24a>¶
檄守仁還江西守仁至杭州遇張永以俘付之使送行¶
在十五年十二月帝受所獻俘囬鑾至通州誅之封除¶
初宸濠謀逆其妃婁氏嘗諫及敗嘆曰昔紂用婦言亡¶
我以不用婦言亡悔何及嘉靖四年弋陽王拱樻等言¶
獻王恵王四服子孫所共祀非宸濠一人所自出如臣¶
等皆得甄别守職業如故而二王不𫉬廟享臣竊痛之¶
疏三上帝命弋陽王以郡王奉祀樂舞齋郎之屢半給¶
之寧藩既廢諸郡王勢頡頑莫能一帝命拱樻攝府事¶
<pb:KR2a0038_WYG_118-24b>¶
卒樂安王拱欏攝拱欏奏以建安樂安弋陽三王分治¶
七支著為令石城王奠堵恵王第四子性莊毅家法甚¶
嚴靖王奠培與諸郡王交惡臨川弋陽皆被搆得罪奠¶
堵獨謹約不能坐以過失子覲鎬孝友有令譽早卒孫¶
宸浮嗣與母弟宸浦庶兄宸憫皆淫縦殺人𢎞治十二¶
年互訐奏宸浮宸浦並革為庶人宸澅宸憫奪禄宸澅¶
遂従宸濠反雷震死嘉靖二十四年復宸浮宸浦冠帶¶
宸憫子拱挺上書為父澡雪亦還爵宸澅弟宸浫素方¶
<pb:KR2a0038_WYG_118-25a>¶
正宸濓欲屈之不得數使人火其居而諷諸宗資給之¶
以示恵宸浫辭不受宸濠敗宸浫得免子輔國將軍拱¶
概孫奉國將軍多&KR0008;曽孫鎮國中尉謀㙔三世皆端謹¶
自好而謀㙔尤貫串羣集通曉朝廷典故諸王子孫好¶
學敦行自周藩中尉睦㮮而外莫及謀㙔者萬厯二十¶
二年廷議増設石城宜春管理命謀㙔以中尉理石城¶
王府事得劾治不法者典藩政三十年宗人咸就約束¶
暇則閉户讀書著易象通詩故春秋戴記魯論箋及他¶
<pb:KR2a0038_WYG_118-25b>¶
書凡百十有二種皆手自繕寫黄汝享為進賢令投謁¶
抗禮劇談久之逡巡改席次日北面稱弟子人兩稱之¶
病革猶與諸子説易子八人皆賢而好學従弟謀㬜築¶
室龍沙躬耕賦詩以終奉國將軍拱摇瑞昌王奠墠四¶
世孫也父宸渠為宸濠累逮繋中都兄拱榣請以身代¶
拱榣佐之卒得白嘉靖九年上書請建宗學令宗室設¶
壇墠行耕桑禮謹祀典加意恤刑皆得㫖俞允捐田白¶
鹿洞瞻學者其後以議禮稱㫖拱枘上大禮頌並賜敕¶
<pb:KR2a0038_WYG_118-26a>¶
褒諭諸子羣従多知名者多煴多燩以孝友著多煪多¶
&KR0008;以秉禮嚴重稱多&KR1463;多煃多炘以善詞賦名而多煴¶
與従兄多煡獨杜門却掃多購異書校讐以為樂萬厯¶
中督撫薦理瑞昌王府事謝不起多煪父拱樛以宸濠¶
事被逮多煪甫十餘齡哭走軍門乞以自代王守仁見¶
而異之嘉靖二年疏訟父寃得釋歸復爵時諸郡王統¶
扵弋陽而瑞昌始王不祀多煪自謂小宗宜典宗祏請¶
於朝特敕許焉乃益祭田修飭家政儼若朝典四子皆¶
<pb:KR2a0038_WYG_118-26b>¶
莊謹嗜學奉國將軍多煌恵王第五子弋陽王奠壏五¶
世孫也孝友嗜學弋陽五傳而絶宗人舉多煌賢能敕¶
攝瑞昌府事諸宗皆屬焉性亷静寡欲淑人熊氏早卒¶
不再娶獨處齋閣者二十六年萬厯二十一年撫按以¶
行誼聞詔褒之㑹病卒詔守臣加祭一壇又多炡者亦¶
奉國将軍潁敏善詩歌嘗變姓名出遊蹤跡遍呉楚晚¶
病羸猶不廢吟誦卒門人私諡曰清敏先生子謀堚亦¶
有父風時樂安輔國將軍多&KR0034;有詩癖與謀堚等放志¶
<pb:KR2a0038_WYG_118-27a>¶
文酒終其世¶
¶
¶
¶
¶
¶
¶
¶
<pb:KR2a0038_WYG_118-27b>¶
¶
¶
¶
¶
¶
¶
¶
　　明史卷一百十七¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:08.292225
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 85
<pb:KR2a0038_WYG_085-1a>¶
　　欽定四庫全書¶
¶
　　明史卷八十五¶
¶
　　大學士張廷玉等奉　敕修¶
¶
　　河渠三¶
¶
　　運河上¶
¶
　　明成祖肇建北京轉漕東南水陸兼輓仍元人之舊叅¶
用海運大㑹通河開海陸並罷南極江口北盡大通橋¶
運道三千餘里總而計之自昌平神山泉諸水滙貫都¶
<pb:KR2a0038_WYG_085-1b>¶
城過大通橋東至通州入白河者大通河也自通州而¶
南至直沽㑹衞河入海者白河也自臨清而北至直沽¶
㑹白河入海者衞水也自汶上南旺分流北經張秋至¶
臨清㑹衞河南至濟寧天井閘㑹泗沂洸三水者汶¶
水也自濟寧出天井閘與汶合流至南陽新河舊出¶
茶城㑹黄沁後出夏鎮循泇河達直口入黄濟運者¶
泗洸小沂河及山東泉水也自茶城秦溝南厯徐吕¶
浮邳㑹大沂河至清河縣入淮後從直河口抵清口¶
<pb:KR2a0038_WYG_085-2a>¶
沂河至清河縣入淮後從直河口抵清口者黄河水也¶
自清口而南至於𤓰儀者淮揚諸湖水也過此則長江¶
矣長江以南則松蘓淅江運道也淮揚至京口以南之¶
河通謂之轉運河而由𤓰儀達淮安者又謂之南河由¶
黄河達豐沛曰中河由山東達天津曰北河由天津達¶
張家灣曰通濟河而總名曰漕河其踰京師而東若薊¶
州西北若昌平皆嘗有河通轉漕餉軍漕河之别曰白¶
漕衛漕閘漕河漕湖漕江漕浙漕因地為號流俗所通¶
<pb:KR2a0038_WYG_085-2b>¶
稱也淮揚諸水所滙徐兖河流所經疏瀹决排繄人力¶
是繫故閘河湖於轉漕尤急閘漕者即㑹通河北至臨¶
清與衛河㑹南出茶城口與黄河㑹資汶洸泗水及山¶
東泉源泉源之派有五曰分水者汶水派也泉百四十¶
有五曰天井者濟河派也泉九十有六曰魯橋者泗河¶
派也泉二十有六曰沙河者新河派也泉二十有八曰¶
邳州者沂河派也泉十有六諸泉所滙為湖其浸十五¶
曰南旺東西二湖周百八十餘里運渠貫其中北曰馬¶
<pb:KR2a0038_WYG_085-3a>¶
蹋南曰蜀山曰蘇魯又南曰馬場又南八十里曰南陽¶
亦曰獨山周七十餘里北曰安山周八十三里南曰大¶
小昭陽大湖袤十八里小湖殺三之一周八十餘里由¶
馬家橋留城閘而南曰武家曰赤山曰微山曰吕孟曰¶
張王諸湖連注八十里引薛河由地浜溝出㑹於赤龍¶
潭竝趨茶城自南旺分水北至臨清三百里地降九十¶
尺為閘二十有一南至鎮口三百九十里地降百十有¶
六尺為閘二十有七其外又有積水進水減水平水之¶
<pb:KR2a0038_WYG_085-3b>¶
閘五十有四又為壩二十有一所以防運河之洩佐閘¶
以為用者也其後開泇河二百六十里為閘十一為壩¶
四運舟不出鎮口與黄河㑹於董溝河漕者即黄河土¶
自茶城與㑹通河㑹下至清口與淮河㑹其道有三中¶
路曰濁河北路曰銀河南路曰符離河南近陵北近運¶
惟中路去陵逺於運有濟而河流遷徙不常上流苦潰¶
下流苦淤運道自南而北出清口經桃宿溯二洪入鎮¶
口陟險五百餘里自二洪以上河與漕不相涉也至泇¶
<pb:KR2a0038_WYG_085-4a>¶
河開而二洪避董溝闢而直河淤運道之資河者二百¶
六十里而止董溝以上河又無病於漕也湖漕者由淮¶
安抵揚州三百七十里地卑積水滙為澤國山陽則有¶
管家射陽寶應則有白馬汜光髙郵則有石血甓社武¶
安邵伯諸湖仰受上流之水傍接諸山之源巨浸連亘¶
由五塘以達於江慮淮東侵築髙家堰拒其上流築王¶
簡張福二堤禦其分洩慮淮浸而漕敗開淮安永濟髙¶
郵康濟寶應𢎞濟三月河以通舟至揚子灣東則分二¶
<pb:KR2a0038_WYG_085-4b>¶
道一由儀真通江口以漕上江湖廣江西一由𤓰洲通¶
西江嘴以漕下江兩浙本非河道専取諸湖之水故曰¶
湖漕太祖初起大軍北伐開蹋場口耐牢坡通漕以餉¶
梁晉定都應天運道通利江西湖廣之粟浮江直下浙¶
西吴中之粟由轉運河鳯泗之粟浮淮河南山東之粟¶
下黄河嘗由開封運粟沂河達渭以給陜西用海運以¶
餉遼卒有事於西北者甚鮮淮揚之間築髙郵湖堤二¶
十餘里開寶應倚湖直渠四十里築堤䕶之他小修築¶
<pb:KR2a0038_WYG_085-5a>¶
無大利害也永樂四年成祖命平江伯陳瑄督轉運一¶
仍由海而一則浮淮入河至陽武陸輓百七十里抵衛¶
輝浮於衛所謂陸海兼運者也海運多險陸輓亦艱九¶
年二月乃用濟寧州同知潘叔正言命尚書宋禮侍郎¶
金純都督周長濬㑹通河㑹通河者元轉漕故道也元¶
末已廢不用洪武二十四年河決原武漫安山湖而東¶
㑹通盡淤至是復之由濟寧至臨清三百八十五里引¶
汶泗入其中泗出泗水陪尾山四泉竝發西流至兖州¶
<pb:KR2a0038_WYG_085-5b>¶
城東合於沂汶河有二小汶河出新泰宫山下大汶河¶
由泰山仙臺嶺南又出萊蕪原山隂及寨子村俱至静¶
豐鎮合流遶徂徠山陽而小汶河來㑹經寧陽北堈城¶
西南流百餘里至汶上其支流曰洸河出堈城西南流¶
三十里㑹寧陽諸泉經濟寧東與泗合元初畢輔國始¶
於堈城左汶水隂作斗門導汶入洸至元中又分流北¶
入濟由夀張至臨清通漳御入海南旺者南北之脊也¶
自左而南距濟寧九十里合沂泗以濟自右而北距臨¶
<pb:KR2a0038_WYG_085-6a>¶
清三百餘里無他水獨賴汶禮用汶上老人白英䇿築¶
壩東平之戴村遏汶使無入洸而盡出南旺南北置閘¶
三十八又開新河自汶上袁家口左徙五十里至夀張¶
之沙灣以接舊河其秋禮還又請疏東平東境沙河淤¶
沙三里築堰障之合馬常泊之流入㑹通濟運又於汶¶
上東平濟寧沛縣竝湖地設水櫃陡門在漕河西者曰¶
水櫃東者曰陡門櫃以蓄泉門以洩漲純復濬賈魯河¶
故道引黄水至塌場口㑹汶經徐吕入淮運道以定其¶
<pb:KR2a0038_WYG_085-6b>¶
後宣宗時嘗發軍民十二萬濬濟寧以北自長溝至棗¶
林閘百二十里置閘諸淺濬湖塘以引山泉正統時濬¶
滕沛淤河又於濟寧滕三州縣疏泉置閘易金口堰上¶
壩為石蓄水以資㑹通景帝時増置濟寧抵臨清減水¶
閘天順時拓臨清舊閘移五十丈憲宗時築汶上濟寧¶
决堤百餘里増南旺上下及安山三閘命工部侍郎杜¶
謙勘治汶泗洸諸泉武宗時増置汶上袁家口及寺前¶
舖石閘濬南旺淤八十里而閘漕之始詳惟河決則挾¶
<pb:KR2a0038_WYG_085-7a>¶
漕而去為大害陳瑄之督運也於湖廣江西造平底淺¶
船三千艘二省及江淅之米皆由江以入至淮安新城¶
盤五壩過淮仁義二壩在東門外東北禮智信三壩在¶
西門外西北皆自城南引水抵壩口其外即淮河清江¶
浦者直淮城西永樂二年嘗一修閘其口淤塞則漕船¶
由二壩官民商船由三壩入淮輓輸甚勞苦瑄訪之故¶
老言淮城西管家湖西北距淮河鴨陳口僅二十里與¶
清江口相值官鑿為河為水通漕宋喬維嶽所開沙¶
<pb:KR2a0038_WYG_085-7b>¶
河舊渠也瑄乃鑿清江浦導水由管家湖入鴨陳口達¶
淮十三年五月工成縁西湖築堤亘十里以引舟淮口¶
置四閘曰移風清江福興新莊以時啟閉嚴其禁竝濬¶
儀真𤓰洲河以通江湖鑿吕梁百步二洪石以平水勢¶
開泰州白塔河以達大江築髙郵河堤堤内鑿渠四十¶
里乆之復置吕梁石閘竝築寶應汜光白馬諸湖堤堤¶
皆置涵洞互相灌注是時淮上徐州濟寧臨清徳州皆¶
建倉轉輸濱河置舍五百六十八所舍置淺夫水澀舟¶
<pb:KR2a0038_WYG_085-8a>¶
膠俾之導行増置淺船三千餘艘設徐沛沽頭置金溝山¶
東榖亭魯橋等閘自是漕運直達通州而海陸運俱廢¶
宣徳六年用御史白圭言濬金龍口引河水達徐州以¶
便漕末年至英宗初再濬竝及鳯池口水徐吕二洪西¶
小河而㑹通安流自永宣至正統間凡數十載至十三¶
年河決滎陽東衝張秋潰沙灣運道始壞命廷臣塞之¶
景泰三年五月堤工乃完未匝月而北馬頭復決掣漕¶
流以東清河訓導唐學成言河決沙灣臨清告涸地卑¶
<pb:KR2a0038_WYG_085-8b>¶
堤薄黄河勢急故甫完堤而復決也臨清至沙灣十二¶
閘有水之日其勢甚陡請於臨清以南濬月河通舟直¶
抵沙灣不復由閘則水勢緩而漕運通矣帝即命學成¶
與山東巡撫洪英相度工部侍郎趙榮則言沙灣抵張¶
秋岸薄故數決請於決處置減水石壩使東入鹽河則¶
運河之水可蓄然後厚堤岸填決口庶無後患明年四¶
月決口方畢工而減水壩及南分水墩先敗已復盡衝¶
墩岸橋梁決北馬頭掣漕水入鹽河運舟悉阻教諭彭¶
<pb:KR2a0038_WYG_085-9a>¶
塤請立閘以制水勢開河以分上流御史練綱上其䇿¶
詔下尚書石璞璞乃鑿河三里以避決口上下與運河¶
通是嵗漕舟不前者命漕運總兵官徐恭姑輸東昌濟¶
寧倉及明年運河膠淺如故恭與都御史王竑言漕舟¶
蟻聚臨清上下請亟敕都御史徐有貞築塞沙灣決河¶
有貞不可而獻上三䇿請置水閘開分水河挑運河六¶
年三月詔羣臣集議方畧工部尚書江淵等請用官軍¶
五萬以濬運有貞恐役軍費重請復陳瑄舊制置撈淺¶
<pb:KR2a0038_WYG_085-9b>¶
夫用沿河州縣民免其役五月濬漕工竣七月沙灣決¶
口工亦竣㑹通複安都御史陳泰一濬淮揚漕河築口¶
置壩黄河嘗灌新莊閘至清江浦三十餘里淤淺阻漕¶
稍稍濬治即復其舊英宗初命官督漕分濟寧南北為¶
二侍郎鄭辰治其南副都御史賈諒治其北成化七年¶
又因廷議分漕河沛縣以南徳州以北及山東為三道¶
各委曹郎及監司専理且請簡風力大臣總理其事始¶
命侍郎王恕為總河二十一年敕工部侍郎杜謙浚運¶
<pb:KR2a0038_WYG_085-10a>¶
道自通州至淮揚㑹山東河南撫按相度經理𢎞治二¶
年河復決張秋衝㑹通河命戸部侍郎白昻相治昻奏¶
金龍口決口已淤河竝為一大支由祥符合沁下徐州¶
而去其閒河道淺隘宜於所經七縣築堤岸以衛張秋¶
下工部議從其請昻又以漕船經髙郵甓社湖多溺請¶
於堤東開複河四十里以通舟越田年河復決數道入¶
運河壞張秋東堤奪汶水入海漕流絶時工部侍郎陳¶
政總理河道集夫十五萬治未效而卒七年春副都御¶
<pb:KR2a0038_WYG_085-10b>¶
史劉大夏奉敕往治決河夏半漕舟鱗集乃先自決口¶
西岸鑿月河以通漕經營二年張秋決口就塞復築黄¶
陵岡上流於是河復南下運道無阻乃改張秋曰安平¶
鎮建廟賜額曰顯恵神祠命大學士王鏊紀其事勒於¶
石而白昻所開髙郵複河亦成賜名康濟其西岸以石¶
甃之又甃髙郵堤自杭家閘至張家鎮凡三十里髙郵¶
堤者洪武時所築也陳瑄因舊増築延及寶應土人相¶
沿謂之老堤正統三年易土以石成化時遣官築重堤¶
<pb:KR2a0038_WYG_085-11a>¶
於髙郵邵伯寶應白馬四湖老堤之東而王恕為總河¶
修淮安以南諸決堤且濬淮揚漕河重湖壖民盜決溉¶
田之罸造閘䃮以儲湖水及大夏塞張秋而昻又開康¶
濟漕河上下無大患者二十餘年十六年巡撫徐源言¶
濟寧地最髙必引上源洸水以濟其口在堈城石瀨之¶
上元時治閘作堰使水盡入南旺分濟南北運成化閒¶
易土以石夫土堰之利水小則遏以入洸水大則閉閘¶
以防沙壅聴其漫堰西流自石堰成水遂横溢石堰既¶
<pb:KR2a0038_WYG_085-11b>¶
壞民田亦衝洸河沙塞雖有閘門壓不能啟乞毁石復¶
土疏洸口壅塞以至濟寧而築堈城迤西春城口子決¶
岸帝命侍郎李鐩往勘言堈城石堰一不遏淤沙不為¶
南旺河之害一可殺水勢不慮戴村壩之衝不宜毁近¶
堰積沙宜濬堈城稍東有元時舊閘引洸水入濟寧下¶
接徐吕漕河東平州戴村則汶水入海故道也自永樂¶
初横築一壩遏汶入南旺湖漕河始通今自分水龍王¶
廟至天井閘九十里水髙三丈有奇若洸河更濬而深¶
<pb:KR2a0038_WYG_085-12a>¶
則汶流盡向濟寜而南臨清河道必涸洸口不可濬堈¶
城口至柳泉九十里無闗運道可弗事栁泉至濟寧汶¶
泗諸水會流處宜疏者二十餘里春城口外障汶水内¶
防民田堤卑岸薄宜與戴村壩竝修築従之正徳四年¶
十月河決沛縣飛雲橋入運尋塞世宗之初河數壞漕¶
嘉靖六年光禄少卿黄綰論泉源之利言漕河泉源皆¶
發山東南旺馬場樊村安山諸湖泉水所鍾亟宜修濬¶
且引他泉竝蓄則漕不竭南旺馬場堤外孫村地窪若¶
<pb:KR2a0038_WYG_085-12b>¶
瀦為湖改作漕道尢可免濟寧髙原淺澀之苦帝命總¶
河侍郎章拯議而拯以黄水入運運船阻沛上方為御¶
史吳仲所劾拯言河塞難遽通惟金溝口迤北新衝一¶
渠可令運船由此入昭陽湖出沙河板橋其先阻淺者¶
則西歴雞塜寺出廟道北口通行下部併議未決給事¶
中張嵩言昭陽湖地庳河勢髙引河灌湖必致瀰漫使¶
湖道復阻請罷拯别推大臣部議如嵩言拯再疏自劾¶
乞罷不許卒引運船道湖中其冬詔拯還京别敘而命¶
<pb:KR2a0038_WYG_085-13a>¶
擇大臣督理諸大臣多進治河議詹事霍韜謂前議役¶
山東河南丁夫數萬疏濬淤沙以通運然沙隨水下旋¶
濬旋淤今運舟由昭陽湖入雞鳴臺至沙河迂迴不過¶
百里若沿湖築堤浚爲小河河口爲閘以待蓄洩水溢¶
可避風濤水涸易為疏濬三月而土堤成一年而石堤¶
成用力少取效速黄河愈溢運道愈利較之役丁夫以¶
浚淤土勞逸大不侔也尚書李承勛謂於昭陽湖左别¶
開一河引諸泉為運道自留城沙河為尤便與都御史¶
<pb:KR2a0038_WYG_085-13b>¶
胡世寧議合七年正月總河都御史盛應期奏如世寧¶
策請於昭陽湖東鑿新河自江家口南出留城口長百¶
四十里刻期六月畢工工未半而應期罷去役遂已其¶
後三十年朱衡始循其遺跡濬而成之是年冬總河侍¶
郎潘希曾加築濟沛間東西兩堤以拒黄河十九年七¶
月河決野雞岡二洪涸督理河漕侍郎王以旂請濬山¶
東諸泉以濟運且築長堤聚水如閘河制遂清舊泉百¶
七十八開新泉三十一以旂復奏四事一請以諸泉分¶
<pb:KR2a0038_WYG_085-14a>¶
隸守土官兼理其事毋使堙塞一請於境山鎮徐吕二¶
洪之下各建石閘蓄水數尺以行舟旁留月河以洩暴¶
汛築四木閘於武家溝小河口石城匙頭灣而置方船¶
於沙坊等淺以備撈濬一言漕河兩岸有南旺安山馬¶
場昭陽四湖名爲水櫃所以滙諸泉濟漕河也豪强侵¶
占蓄水不多而昭陽一湖淤成髙地大非國初設湖初¶
意宜委官清理添置閘壩斗門培築堤岸多開溝渠濬¶
深河底以復四櫃一言黄河南徙舊閘口俱塞惟孫繼¶
<pb:KR2a0038_WYG_085-14b>¶
一口獨存導河出徐州小浮橋下徐吕二洪此濟運之¶
大者請於孫繼口多開一溝及時疏瀹庶二洪得濟帝¶
可其奏而以管泉專責之部曹徐吕二洪者河漕咽喉¶
也自陳瑄鑿石疏渠正統初復濬洪西小河漕運參將¶
湯節又以洪迅敗舟於上流築堰逼水歸月河河南建¶
閘以蓄水勢成化四年管河主簿郭昇以大石築兩堤¶
錮以鐵錠鑿外洪敗船惡石三百而平築裏洪堤岸又¶
甃石岸東西四百餘丈十六年增甃吕梁洪石堤石壩¶
<pb:KR2a0038_WYG_085-15a>¶
二百餘丈以資牽輓及是建閘行者益便之四十四年¶
七月河大決沛縣漫昭陽湖由沙河至二洪浩渺無際¶
運道淤塞百餘里督理河漕尚書朱衡循覽盛應期所¶
鑿新河遺跡請開南陽留城上下總河都御史潘季馴¶
不可衡言是河直秦溝有所束隘㐲秋黄水盛昭陽受¶
之不為壑也乃決計開濬身自督工重懲不用命者給¶
事中鄭欽劾衡故興難成之役虐民倖功朝廷遣官勘¶
新舊河孰利給事中何起鳴勘河還言舊河難復有五¶
<pb:KR2a0038_WYG_085-15b>¶
而新河之難成者亦有三顧新河多舊堤髙阜黄水難¶
侵濬而通之運道必利所謂三難者一以夏村迤北地¶
髙恐難接水然地勢髙低大約不過二丈一視水平加¶
深何患水淺一以三河口積沙深厚水勢湍急不無阻¶
塞然建壩攔截嵗一挑濬之何患沙壅一以馬家橋築¶
堤微山取土不便又恐水口投埽勢必不堅然使委任¶
得人培築髙厚無必不可措力之理開新河便下廷臣¶
集議言新河已有次第不可止况百中橋至留城白洋¶
<pb:KR2a0038_WYG_085-16a>¶
淺出境山疏濬補築亦不全棄舊河羣議俱合帝意乃¶
決時大雨黄水驟發決馬家橋壞新築東西二堤給事¶
中王元春御史黄襄皆劾衡欺悞起鳴亦變其說會衡¶
奏新舊河百九十四里俱已流通漕船至南陽出口無¶
滯詔留衡與季馴詳議開上源築長堤之便隆慶元年¶
正月衡請罷上源議惟開廣秦溝堅築南長堤五月新¶
河成西去舊河三十里舊河自留城以北經謝溝下沽¶
頭中沽頭金溝四閘過沛縣又經廟道口湖陵城孟陽¶
<pb:KR2a0038_WYG_085-16b>¶
八里灣榖亭五閘而至南陽閘新河自留城而北經馬¶
家橋西栁莊滿家橋夏鎮楊莊硃梅利建七閘至南陽¶
閘合舊河凡百四十里有奇又引鮎魚諸泉及薛河沙¶
河注其中而設壩於三河之口築馬家橋堤遏黄水入¶
秦溝運道乃大通未幾鮎魚口山水暴決没漕艘帝従¶
衡請自東邵開支河三道以分洩之又開支河於東邵¶
之上歴東滄橋以達百中橋鑿豸裏溝諸處為渠使水¶
入赤山湖由之以歸吕孟湖下境山而去衡召入為工¶
<pb:KR2a0038_WYG_085-17a>¶
部尚書都御史翁大立代上言漕河資泉水而地形東¶
髙西下非湖瀦之則涸故漕河以西皆有壑黄流逆奔¶
則以昭陽湖為散漫之區山水東突則以南陽湖為瀦¶
蓄之地宜由回回墓開通以達鴻溝令榖亭湖陵之水¶
皆入昭陽湖即濬鴻溝廢渠引昭陽湖水沿渠東出留¶
城其湖地退灘者又可得田數千頃大立又言薛河水¶
湍悍今盡注赤山湖入微山湖以達吕孟湖此尚書衡¶
成績也惟吕孟之南爲邵家嶺黄流填淤地形髙仰秋¶
<pb:KR2a0038_WYG_085-17b>¶
水時至翕納者小浸淫平野奪民田之利微山之西為¶
馬家橋比草創一堤以開運道土未及堅而時為積水¶
所撼以尋丈之址二流夾攻慮有傾圯宜鑿邵家嶺令¶
水由地浜溝出境山以入漕河則湖地可耕湖堤不潰¶
更於馬家橋建減水閘視旱澇為啟閉乃通漕長䇿也¶
竝従之三年七月河決沛縣茶城淤塞糧艘二千餘皆¶
阻邳州大立言臣按行徐州循子房山過梁山至境山¶
入地浜溝直趍馬家橋上下八十里閒可别開一河以¶
<pb:KR2a0038_WYG_085-18a>¶
漕即所謂泇河也請集廷議上即命行之未㡬黄落漕¶
通前議遂寢時淮水漲溢自清河至淮安城西淤三十¶
餘里決禮信二壩出海寳應湖堤多壞山東諸水従直¶
河出邳州大立以聞其冬自淮安板閘至清河西湖嘴¶
開濬垂成而裏口復塞督漕侍郎趙孔昭言清江一帶¶
黄河五十里宜築堰以防河溢淮河髙良澗一帶七十¶
餘里宜築堰以防淮漲帝令亟濬裏口與大立商築堰¶
事宜并議海口築塞及寳應月河二事四年六月淮河¶
<pb:KR2a0038_WYG_085-18b>¶
及鴻溝境山疏濬工竣大立方奏聞諸水忽驟溢決仲¶
家淺與黄河合茶城復淤未㡬自泰山廟至七里溝淮¶
河淤十餘里其水従朱家溝旁出至清河縣河南鎮以¶
合於黄河大立請開新莊閘以通囘船兼濬古睢河洩¶
二洪水且分河自魚溝下草灣保南北運道帝命新任¶
總河都御史潘季馴區畫頃之河大決邳州睢寧運道¶
淤百餘里大立請開泇口蕭縣二河會季馴築塞諸決¶
河水歸正流漕沿獲通大立孔昭皆以遲悞漕糧削籍¶
<pb:KR2a0038_WYG_085-19a>¶
開泇之議不果行五年四月河復決邳州王家口自雙¶
溝而下南北決口十餘損漕船運軍千計没糧四十萬¶
餘石而匙頭灣以下八十里皆淤於是膠萊海運之議¶
紛起會季馴奏邳河功成帝以漕運遲遣給事中雒遵¶
往勘總漕陳炌及季馴俱罷官六年従雒遵言修築茶¶
城至清河長堤五百五十里三里一舖舖十夫設官盡¶
地而守又接築茶城至開封兩岸堤従朱衡言繕豐沛¶
大黄堤衡又言漕河起儀真訖張家灣二千八百餘里¶
<pb:KR2a0038_WYG_085-19b>¶
河勢凡四段各不相同清江浦以南臨清以北皆逺隔¶
黄河不煩用力惟茶城至臨清則閘諸泉為河與黄相¶
近清河至茶城則黄河即運河也茶城以北當防黄河¶
之決而入茶城以南當防黄河之決而出防黄河即所¶
以保運河故自茶城至邳遷髙築兩堤宿遷至清河盡¶
塞缺口蓋以防黄水之出則正河必淤昨嵗徐邳之患¶
是也自茶城秦溝口至豐沛曹單創築増築以接縷水¶
舊堤蓋以防黄水之入則正河必決往年豐沛之患是¶
<pb:KR2a0038_WYG_085-20a>¶
也二處告竣故河深水束無旁決中潰之虞沛縣之窑¶
子頭至秦溝口應築堤七十里接古北堤徐邳之間堤¶
逼河身宜於新堤外别築遥堤詔如其議以命總河侍¶
郎萬恭萬厯元年恭言祖宗時造淺船近萬非不知滿¶
載省舟之便以閘河流淺故不敢過四百石也其制底¶
平倉淺底平則入水不深倉淺則負載不滿又限淺船¶
用水不得過六拏伸大指與食指相距為一拏六拏不¶
過三尺許明受水淺也今不務遵行而競雇船搭運雇¶
<pb:KR2a0038_WYG_085-20b>¶
船有三害搭運有五害皆病河道請悉遵舊制従之恭¶
又請復淮南平水諸閘上言髙寳諸湖周遭數百里西¶
受天長七十餘河徒恃百里長堤若障之使無疏洩是¶
潰堤也以故祖宗之法徧置數十小閘於長堤之間又¶
為令曰但許深湖不許髙堤故設淺船淺夫取湖之淤¶
以厚堤夫閘多則水易落而堤堅濬勤則湖愈深而堤¶
厚意至深逺也比年畏修閘之勞每壞一閘即堙一閘¶
嵗月既久諸閘盡堙而長堤為死障矣畏濬淺之苦每¶
<pb:KR2a0038_WYG_085-21a>¶
湖淺一尺則加堤一尺嵗月既久湖水捧起而髙寳為¶
盂城矣且湖漕勿堤與無漕同湖堤勿閘與無堤同陳¶
瑄大置減水閘數十湖水溢則瀉以利堤水落則閉以¶
利漕最為完計積久而減水故迹不可復得湖且沉堤¶
請復建平水閘閘欲密密則水疏無漲懣患閘欲狹狹¶
則勢緩無齧決虞尚書衡覆奏知其請於是儀真江都¶
髙郵寳應山陽設閘二十三濬淺凡五十一處各設撈¶
淺船二淺夫十恭又言清江浦河六十里陳瑄濬至天¶
<pb:KR2a0038_WYG_085-21b>¶
妃祠東注於黄河運艘出天妃口入黄穿清特半餉耳¶
後黄漲逆注入口浦遂多淤議者不制天妃口而遽塞¶
之令淮水勿與黄值開新河以接淮河曰接清流勿接¶
濁流可不淤也不知黄河非安流之水㐲秋盛發則西¶
擁淮流數十里并灌新開河彼天妃口一黄水之淤耳¶
今淮黄會於新開河口是二淤也防一淤生二淤又生¶
淮黄交會之淺嵗役丁夫千百濬治方畢水過復合又¶
使運艘迂八里淺滯而始達於清河孰與出天妃口者¶
<pb:KR2a0038_WYG_085-22a>¶
之便且利請建天妃閘俾漕船直達清河運盡而黄水¶
盛發則閉閘絶黄水落則啟天妃閘以利商船新河口¶
勿濬可也乃建天妃廟口石閘恭又言由黄河入閘河¶
為茶城出臨清板閘七百餘里舊有七十二淺自創開¶
新河汶流平衍地勢髙下不甚相懸七十淺悉為通渠¶
惟茶黄交會閒運盛之時正值黄河水落之候髙下不¶
相接是以有茶城黄家閘之淺連年患之祖宗時嘗建¶
境山閘自新河水平閘没泥淖且丈餘其閘上距黄家¶
<pb:KR2a0038_WYG_085-22b>¶
閘二十里下接茶城十里内故基累石為之可留黄家¶
閘外二十里之上流接茶城内十里之下流且挾二十¶
里水勢衝十里之狹流蔑不勝矣乃復境山舊閘恭建¶
三議尚書衡覆行之為運道永利而是時茶城嵗淤恭¶
方報正河安流囘空船速出給事中朱南雍以囘空多¶
阻劾恭隐蔽溺職帝切責恭罷去三年二月總河都御¶
史傳希摯請開泇河以避黄險不果行希摯又請濬梁¶
山以下與茶城互用淤舊則通新而挑舊淤新則通舊¶
<pb:KR2a0038_WYG_085-23a>¶
而挑新築壩斷流常通其一以備不虞詔従所請工未¶
成而河決崔鎮淮決髙家堰高郵湖決清水潭丁志等¶
口淮城幾没知府邵元哲開菊花潭以洩淮安髙寳三¶
城之水東方芻米少通越明年春督漕侍郎張翀以築¶
清水潭堤工鉅不克就欲令糧船暫由圏子田以行廵¶
按御史陳功不可河漕侍郎吳桂芳言髙郵湖老堤陳¶
瑄所建後白昻開月河其中數里中為土堤東為石堤¶
首尾建閘名為康濟河其中堤之西老堤之東民田數¶
<pb:KR2a0038_WYG_085-23b>¶
萬畝所謂圏子田也河湖相去太逺老堤缺壞不修遂¶
至水入圏田又成一湖而中堤潰壞東堤獨受數百里¶
湖濤清水潭之決勢所必至宜遵𢎞治間王恕之議就¶
老堤為月河但修東西二堤費省而工易舉帝命如所¶
請行之是年元哲修築淮安長堤又疏鹽城石䃮口下¶
流入海五年二月髙郵石堤將成桂芳請傍老堤十數¶
丈開挑月河因言白昻康濟月河去老堤太逺人心狃¶
月河之安忘老堤外捍之力年復一年不加省視老中¶
<pb:KR2a0038_WYG_085-24a>¶
二堤俱壞而東堤不能獨存今河與老堤近則易於¶
管攝御史陳世寳論江北河道請於寳應湖堤補石¶
堤以固其外而於石堤之東復築一堤以通月河漕¶
舟行其中竝議行其冬髙郵湖上石二堤新開漕河¶
南北二閘及老堤加石增䕶堤木城各工竣事桂芳¶
又與元哲增築山陽長堤自板閘至黄浦亘七十里¶
閉通濟閘不用而建興文閘且修新莊諸閘築清江¶
浦南堤創板閘漕堤南北與新舊堤接板閘即故移¶
<pb:KR2a0038_WYG_085-24b>¶
風閘也堤閘竝修淮揚漕道漸固六年總理河漕都¶
御史潘季馴築髙家堰及清江浦栁浦灣以東加築¶
禮智二壩修寳應黄浦等八淺堤髙寳減水閘四又¶
拆新莊閘而改建通濟閘於甘羅城南明初運糧河¶
自𤓰儀至淮安謂之裏河自五壩轉黄河謂之外河¶
相通及開清江浦設閘天妃口春夏之交重運畢即¶
閉以拒黄嵗久法弛閘不封而黄水入嘉靖末塞天¶
妃口於浦南三里溝開新河設通濟閘以就淮水已¶
<pb:KR2a0038_WYG_085-25a>¶
又從萬恭言復天妃閘未幾又從御史劉光國言増築¶
通濟閘自仲夏至季秋隔一日放回空漕船既而啓閉¶
不時至淤塞日甚開朱家口引清水灌之僅能通舟至¶
是改建甘羅城南専向淮水使河不得直射十年督¶
漕尚書凌雲翼以運船由清江浦出口多艱險乃自¶
浦西開永濟河四十五里起城南窰灣歴龍江閘至楊¶
家澗出武家墩折而東合通濟閘出口更置閘三以備¶
清江浦之險是時漕河就治淮揚免水災者十餘年初¶
<pb:KR2a0038_WYG_085-25b>¶
黄河之害漕也自金龍口而東則㑹通以淤迨塞沙灣¶
張秋閘漕以安則徐沛閒數被其害至崔鎮髙堰之決¶
黄淮交漲而害漕乃在淮揚閒湖潰則敗漕季馴以髙¶
堰障洪澤俾堰東四湖勿受淮侵漕始無敗而河漕諸¶
臣懼湖害日夜常惴惴十三年從總漕都御史李世達¶
議開寳應月河寳應汜光湖諸湖中最湍險者也廣百¶
二十餘里槐角樓當其中形曲如箕瓦店翼其南秤鈎¶
灣翼其北西風鼓浪往往覆舟陳瑄築堤湖東蓄水為¶
<pb:KR2a0038_WYG_085-26a>¶
運道上無所受下無所宣遂決為八淺滙為六潭興鹽¶
諸場皆沒而淮水又従周家橋漫入溺人民害漕運武¶
宗末年郎中楊最請開月河部覆不從嘉靖中工部郎¶
中陳毓賢戸部員外范韶御史聞人詮運糧千戸李顯¶
皆以為言議行未果至是工部郎中許應逵建議世達¶
用其言以奏乃決行之濬河千七百餘丈置石閘三減¶
水閘二築堤九千餘丈石堤三之一子堤五千餘丈工¶
成賜名宏濟尋改石閘為平水閘應逵又築髙郵䕶城¶
<pb:KR2a0038_WYG_085-26b>¶
堤其後𢎞濟南北閘夏秋淮漲吞吐不及舟多覆者神¶
宗季年督漕侍郎陳荐於南北各開月河以殺河怒而¶
溜始平十五年督漕侍郎楊一魁請修髙家堰以保上¶
流砌范家口以制旁決疏草灣以殺河勢修禮壩以保¶
新城詔如其議一魁又改建古洪閘先是汶泗之水由¶
茶城㑹黄河隆慶間濁流倒灌稽阻運&KR0657;郎中陳瑛移¶
黄河口於茶城東八里建古洪内華二閘漕河從古洪¶
出口後黄水發淤益甚一魁既改古洪帝又從給事中¶
<pb:KR2a0038_WYG_085-27a>¶
常居敬言令増築鎮口閘於古洪外距河僅八十丈吐¶
納益易糧運利之工部尚書石星議季馴居敬條上善¶
後事宜請分地責成接築塔山縷堤清江浦草壩創築¶
寶應西堤石砌卲伯湖堤疏濬裏河淤淺當在淮揚興¶
舉察復南旺馬踏蜀山馬場四湖建築坎河滚水壩加¶
建通濟永通二閘察復安山湖地當在山東興舉帝從¶
其議未㡬衆工皆成十九年季馴言宿遷以南地形西¶
窪請開縷堤放水沙隨水入地隨沙髙庶水患消而費¶
<pb:KR2a0038_WYG_085-27b>¶
可省又請易髙家堰土堤為石築滿家閘西欄河壩使¶
汶泗盡歸新河沒減水閘於李家口以洩沛縣積水從¶
之十月淮湖大漲江都淳家灣石堤卲伯南壩髙郵中¶
堤朱家墩清水潭皆決郎中黄曰謹築塞僅竣而山陽¶
堤亦决二十一年五月恒雨漕河汛溢潰濟寧及淮河¶
諸堤岸總河尚書舒應龍議築堽城壩遏汶水之南開¶
馬踏湖月河口導汶水之北開通濟閘於月河土壩以¶
殺洶湧之勢從其奏数年之間㑹通上下無阻而黄淮¶
<pb:KR2a0038_WYG_085-28a>¶
竝漲髙堰及髙郵堤數決害漕應龍卒罷去建議者紛¶
紛未有所定楊一魁代應龍為總河尚書力主分黄導¶
淮治逾年工將竣又請決湖水以疏漕渠言髙寶諸湖¶
本沃壤也自淮黄逆壅遂成昏墊今入江入海之路既¶
濬宜開治涇河子嬰溝分灣河諸閘及𤓰儀二閘大放¶
湖水就湖疏渠與髙寶月河相接既避運道風波之險¶
而水涸成田給民耕種漸議起科可充河費命如議行¶
時下流既疏淮水漸帖而河方決黄堌口督漕都御史¶
<pb:KR2a0038_WYG_085-28b>¶
禇鈇恐洩太多徐邳淤阻力請塞之一魁持不可濬兩¶
河口至小浮橋故道以通漕然河大勢南徙二洪漕屢¶
涸復大挑黄堌下之李吉口挽黄以濟之非久輒淤一¶
魁入掌部事二十六年劉東星繼之守一魁舊議李吉¶
口淤益髙嵗冬月即其地開一小河春夏引水入徐州¶
如是者三年大抵至秋即淤乃復開趙家圏以接黄開¶
泇河以濟運趙家圈旋淤泇河末復而東星卒於是鳯¶
陽巡撫御史李三才建議自鎮口閘直至磨兒莊倣閘¶
<pb:KR2a0038_WYG_085-29a>¶
河制三十里一閘凡建六閘於河中節宣汶濟之水聊¶
以通漕漕舟至京不復能如期矣東星在事開卲伯月¶
河長十八里濶十八丈有奇以避湖險又開界首月河¶
長千八百餘丈各建金門石閘二漕舟利焉三十二年¶
總河侍郎李化龍始大開泇河自直河至李家港二百¶
六十餘里盡避黄河之險化龍憂去總河侍郎曹時聘¶
終其事疏叙泇河之功言舒應龍創開韓家莊以洩湖¶
水而路始通劉東星大開良城侯家莊以試行運而路¶
<pb:KR2a0038_WYG_085-29b>¶
漸廣李化龍上開李家港鑿都水石下開直河口挑田¶
家莊殫力經營行運過半而路始開故臣得接踵告竣¶
因條上善後六事運道由此大通其後每年三月開泇¶
河壩由直河口進九月閘召公壩入黄河糧艘及官民¶
船悉以為準四十四年巡漕御史朱堦請修復泉湖言¶
宋禮築壩戴村奪二汶入海之路灌以成河復導洙泗¶
洸沂諸水以佐之汶雖率衆流出全力以奉漕然行逺¶
而竭已自難支至南旺又分其四以南迎淮六以北赴¶
<pb:KR2a0038_WYG_085-30a>¶
衛力分益薄况此水夏秋則漲冬春而涸無雨即夏秋¶
亦涸禮逆慮其不可恃乃於沿河昭陽南旺馬踏蜀山¶
安山諸湖設立斗門名曰水櫃漕河水漲則瀦其溢出¶
者於湖水消則決而注之漕積泄有法盜決有罪故旱¶
澇恃以無恐及嵗久禁弛湖淺可耕多為勢豪所占昭¶
陽一湖已作藩田比來山東半年不雨泉欲㫁流按圖¶
而索水&KR0008;茫無知者乞敕河臣清核亟築堤壩斗門以¶
廣蓄儲帝從其請方議濬衆湖而河決徐州狼矢溝由¶
<pb:KR2a0038_WYG_085-30b>¶
蛤鰻諸湖入泇河出直口運船迎溜艱險督漕侍郎陳¶
荐開武河等口洩水平溜後二年決口長淤沙河始復¶
故道總河侍郎王佐加築月壩以障之至㤗昌元年冬¶
佐言諸湖水櫃已復安山湖且復五十五里誠可利漕¶
請以水櫃之廢興為河官殿最從之天啟元年淮黄漲¶
溢决裏河王公祠淮安知府宋統殷山陽知縣練國事¶
力塞之三年秋外河復決數口尋塞是年冬濬水濟新¶
河自凌雲翼開是河未㡬而閉總河都御史劉士忠嘗¶
<pb:KR2a0038_WYG_085-31a>¶
開壩以濟運已復塞而淮安正河三十年未濬故議先¶
挑新河通運船回空乃濬正河自許家閘至恵濟祠長¶
千四百餘丈復建通濟月河小閘運船皆由正河新河¶
復閉時王家集磨兒莊湍溜日甚漕儲參政朱國盛謀¶
改濬一河以為漕計令同知宋士中自泇口迤東抵宿¶
遷陳溝口復泝駱馬湖上至馬頰河往迴相度乃議開¶
馬家洲且疏馬頰河口淤塞上接泇流下避劉口之險¶
又疏三汊河流沙十三里開滔莊河百餘丈濬深小河¶
<pb:KR2a0038_WYG_085-31b>¶
二十里開王能莊二十里以通駱馬湖口築塞張家等¶
溝數十道束水歸漕計河五十七里名通濟新河五年¶
四月工成運道從新河無劉口磨兒莊諸險之患明年¶
總河侍郎李從心開陳溝地十里以竟前工崇禎三年¶
淮安蘇家嘴新溝大壩竝決沒山鹽髙泰民田五年又¶
決建義北壩總河尚書朱光祚濬駱馬湖避河險十三¶
處名順濟河六年良城至徐塘淤為平陸漕運愆期奪¶
光祚官劉榮嗣繼之八年駱馬湖淤阻榮嗣開河徐宿¶
<pb:KR2a0038_WYG_085-32a>¶
引注黄水被劾得重罪侍郎周鼎繼之乃専力於泇河¶
濬麥河支河築王母山前後壩勝陽山東堤馬蹄厓十¶
字河攔水壩挑良城閘抵徐塘口六千餘丈九年夏泇¶
河復通由宿遷陳溝口合大河鼎又修髙家堰及新溝¶
漾田營堤増築天妃閘石上去南旺湖彭口沙礓濬劉¶
吕莊至黄林莊百六十里而是時黄淮漲溢日甚倒灌¶
害漕鼎在事五年卒以運阻削職繼之者侍郎張國維¶
甫莅任即以漕涸被責十四年國維言濟寧運通自棗¶
<pb:KR2a0038_WYG_085-32b>¶
林閘溯師家莊仲家淺二閘嵗患淤淺每引泗河由魯¶
橋入運以濟之伏秋水長足資利涉而挾沙注河水退¶
沙積利害參半旁自白馬河滙鄒縣諸泉與泗合流而¶
出魯橋力弱不能敵泗河身半淤不為漕用然其上源¶
寛處正與仲家淺閘相對導令由此入運較魯橋髙下¶
懸殊且易細流為洪流又減沙滲之患而濟運家淺及¶
師莊棗林有三便又言南旺水本地脊惟藉泰安新泰¶
萊蕪寧陽汶上東平平隂肥城八州縣泉源由汶入運¶
<pb:KR2a0038_WYG_085-33a>¶
故運河得通今東平平隂肥城淤沙中㫁請亟濬之復¶
上疏運六䇿一復安山湖水櫃以濟北閘一改挑滄浪¶
河從萬年倉出口以利四閘一展濬汶河陶河上源以¶
濟邳𣲖一改道沂河出徐塘口以竝利邳宿其二即開¶
三州縣淤沙及改挑白馬湖也皆命酌行國維又濬淮¶
楊漕河三百餘里當是時河臣竭力補苴南河稍寧北¶
河數淺阻而河南守臣壅黄河以灌賊河大決開封下¶
流日淤河事益壞未㡬而明亡矣¶
<pb:KR2a0038_WYG_085-33b>¶
¶
¶
¶
¶
¶
¶
¶
　　明史卷八十五¶
¶

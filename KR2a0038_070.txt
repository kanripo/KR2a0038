# -*- mode: mandoku-view -*-
#+TITLE: 明史
#+DATE: 2019-03-29 20:49:08.168698
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 70
<pb:KR2a0038_WYG_070-1a>¶
　　欽定四庫全書¶
¶
　　明史卷七十¶
¶
　　大學士張廷玉等奉　勅修¶
¶
　　志第四十六¶
¶
　　選舉二¶
¶
　　科目者沿唐宋之舊而稍變其試士之法專取四子書¶
及易書詩春秋禮記五經命題試士蓋太祖與劉基所¶
定其文略仿宋經義然代古人語氣為之體用排偶謂¶
<pb:KR2a0038_WYG_070-1b>¶
之八股通謂之制義三年大比以諸生試之直省曰鄉¶
試中式者為舉人次年以舉人試之京師曰㑹試中式¶
者天子親䇿於廷曰廷試亦曰殿試分一二三甲以為¶
名第之次一甲止三人曰狀元榜眼探花賜進士及第¶
二甲若干人賜進士出身三甲若干人賜同進士出身¶
狀元榜眼探花之名制所定也而士大夫又通以鄉試¶
第一為解元㑹試第一為㑹元二三甲第一為傳臚云¶
子午卯酉年鄉試辰戌丑未年㑹試鄉試以八月㑹試¶
<pb:KR2a0038_WYG_070-2a>¶
以二月皆初九日為第一場又三日為第二場又三日¶
為第三場初設科舉時初場試經義二道四書義一道¶
二場論一道三場䇿一道中式後十日復以騎射書算¶
律五事試之後頒科舉定式初場試四書義三道經義¶
四道四書主朱子集註易主程傳朱子本義書主蔡氏¶
傳及古註疏詩主朱子集傳春秋主左氏公羊榖梁三¶
傳及胡安國張洽傳禮記主古註疏永樂間頒四書五¶
經大全廢註疏不用其後春秋亦不用張洽傳禮記止¶
<pb:KR2a0038_WYG_070-2b>¶
用陳澔集説二場試論一道判五道詔誥表内科一道¶
三場試經史時務策五道廷試以三月朔鄉試直隸於¶
京府各省於布政司㑹試於禮部主考鄉㑹試俱二人¶
同考鄉試四人㑹試八人提調一人在内京官在外布¶
政司官㑹試禮部官監試二人在内御史在外按察司¶
官㑹試御史供給收掌試卷彌封謄録對讀受卷及巡¶
綽監門搜檢懐挾俱有定員各執其事舉子則國子生¶
及府州縣學生員之學成者儒士之未仕者官之未入¶
<pb:KR2a0038_WYG_070-3a>¶
流者皆由有司申舉性資敦厚文行可稱者應之其學¶
校訓導專教生徒及罷閑官吏倡優之家與居父母喪¶
者俱不許入試試卷之首書三代姓名及其籍貫年甲¶
所習本經所司印記試日入場講問代冐者有禁晚未¶
納卷給燭三枝文字中迴避御名廟號及不許自序門¶
地彌封編號作三合字考試者用墨謂之墨卷謄録川¶
硃謂之硃卷試士之所謂之貢院諸生席舍謂之號房¶
人一軍守之謂之號軍試官入院輙封鑰内外門戸在¶
<pb:KR2a0038_WYG_070-3b>¶
外提調監試等謂之外簾官在内主考同考謂之内簾¶
官廷試用翰林及朝臣文學之優者為讀卷官共閲對¶
策擬定名次候臨軒或如所擬或有所更定傳制唱第¶
狀元授修撰榜眼探花授編修二三甲考選庶吉士者¶
皆為翰林官其他或授給事御史主事中書行人評事¶
太常國子博士或授府推官知州知縣等官舉人貢生¶
不第入監而選者或授小京職或授府佐及州縣正官¶
或授教職此明一代取士之大略也終明之世右文左¶
<pb:KR2a0038_WYG_070-4a>¶
武然亦嘗設武科以收之可得而附列也初太祖起事¶
首羅賢才吴元年設文武二科取士之令使有司勸諭¶
民間秀士及智勇之人以時勉學俟開舉之嵗充貢京¶
師洪武三年詔曰漢唐及宋取士各有定制然但貴文¶
學而不求徳藝之全前元待士甚優而權豪勢要毎納¶
奔競之人夤縁阿附輙竊仕禄其懐材抱道者恥與並¶
進甘隠山林而不出風俗之弊一至於此自今年八月¶
始特設科舉務取經明行修博通古今名實相稱者朕¶
<pb:KR2a0038_WYG_070-4b>¶
將親策於廷第其高下而任之以官使中外文臣皆由¶
科舉而進非科舉者毋得與官於是京師行省各舉鄉¶
試直隸貢額百人河南山東山西陜西北平福建江西¶
浙江湖廣皆四十人廣西廣東皆二十五人才多或不¶
及者不拘額數高麗安南占城詔許其國士子於本國¶
鄉試貢赴京師明年㑹試取中一百二十名帝親製策¶
問試於奉天殿擢吴伯宗第一午門外張掛黄榜奉天¶
殿宣諭賜宴中書省授伯宗為禮部員外郎餘以次授¶
<pb:KR2a0038_WYG_070-5a>¶
官有差時以天下初定令各行省連試三年且以官多¶
缺員舉人俱免㑹試赴京聴選又擢其年少俊異者張¶
唯王輝等為翰林院編修蕭韶為秘書監直長令入禁¶
中文華堂肄業太子賛善大夫宋濓等為之師帝聴政¶
之暇輙幸堂中評其文字優劣日給光禄酒饌毎食皇¶
太子親王迭為之主賜白金弓矢鞍馬及冬夏衣寵遇¶
之甚厚既而謂所取多後生少年能以所學措諸行事¶
者寡乃但令有司察舉賢才而罷科舉不用至十五年¶
<pb:KR2a0038_WYG_070-5b>¶
復設十七年始定科舉之式命禮部頒行各省後遂以¶
為永制而薦舉漸輕久且廢不用矣十八年廷試擢一¶
甲進士丁顯等為翰林院修撰二甲馬京等為編修吴¶
文為檢討進士之入翰林自此始也使進士觀政於諸¶
司其在翰林承敕監等衙門者曰庶吉士進士之為庶¶
吉士亦自此始也其在六部都察院通政司大理寺等¶
衙門者仍稱進士觀政進士之名亦自此始也其後試¶
額有増減條例有變更考官有内外輕重闈事有是非¶
<pb:KR2a0038_WYG_070-6a>¶
得失其細者勿論其有闗於國是者不可無述也鄉試¶
之額洪武十七年詔不拘額數從實充貢洪熙元年始¶
有定額其後漸増至正綂間南北直隸定以百名江西¶
六十五名他省又自五而殺至雲南二十名為最少嘉¶
靖間増至四十而貴州亦二十名慶厯啟禎間兩直隸¶
益増至一百三十餘名他省漸増無出百名者交阯初¶
開以十名為額迨棄其地乃止㑹試之額國初無定少¶
至三十二人其多者若洪武乙丑永樂丙戌至四百七¶
<pb:KR2a0038_WYG_070-6b>¶
十二人其後或百名或二百名或二百五十名或三百¶
五十名増損不一皆臨期奏請定奪至成化乙未而後¶
率取三百名有因題請及恩詔而廣五十名或百名者¶
非恒制也初制禮闈取士不分南北自洪武丁丑考官¶
劉三吾白信蹈所取宋琮等五十二人皆南士三月廷¶
試擢陳䢿為第一帝怒所取之偏命侍讀張信等十二¶
人覆閲䢿亦與焉帝猶怒不已悉誅信蹈及信䢿等戍¶
三吾於邊親自閲卷取任伯安等六十一人六月復廷¶
<pb:KR2a0038_WYG_070-7a>¶
試以韓克忠為第一皆北士也然訖永樂間未嘗分地¶
而取洪熙元年仁宗命楊士竒等定取士之額南人十¶
六北人十四宣徳正統間分為南北中卷以百人為率¶
則南取五十五名北取三十五名中取十名景泰初詔¶
書遵永樂間例二年辛未禮部方奉行而給事中李侃¶
爭之言部臣欲專以文詞多取南人刑部侍郎羅綺亦¶
助侃言事下禮部覆奏臣等奉詔書非私請也景帝命¶
遵詔書不從侃議未幾給事中徐廷章復請依正綂間¶
<pb:KR2a0038_WYG_070-7b>¶
例五年甲戌㑹試禮部奏請裁定於是復從廷章言分¶
南北中卷南卷應天及蘇松諸府浙江江西福建湖廣¶
廣東北卷順天山東山西河南陜西中卷四川廣西雲¶
南貴州及鳯陽廬州二府滁徐和三州也成化二十二¶
年萬安當國周洪謨為禮部尚書皆四川人乃因布政¶
使潘稹之請南北各減二名以益於中𢎞治二年復從¶
舊制嗣後相沿不改惟正徳三年給事中趙鐸承劉瑾¶
指請廣河南陜西山東西鄉試之額乃増陜西為百河¶
<pb:KR2a0038_WYG_070-8a>¶
南為九十五山東西俱九十而以㑹試分南北中卷為¶
不均乃増四川額十名并入南卷其餘并入北卷南北¶
均取一百五十名蓋瑾陜西人而閣臣焦芳河南人票¶
㫖相附和各徇其私瑾芳敗旋復其舊初制兩京鄉試¶
主考皆用翰林而各省考官先期於儒官儒士内聘明¶
經公正者為之故有不在朝列累秉文衡者景泰三年¶
令布按二司同巡按御史推舉見任教官年五十以下¶
三十以上文學亷謹者聘充考官於是教官主試遂為¶
<pb:KR2a0038_WYG_070-8b>¶
定例其後有司徇私聘取或非其人監臨官又往往侵¶
奪其職掌成化十五年御史許進請各省俱視兩京例¶
特命翰林主考帝諭禮部嚴飭私弊而不從其請屢戒¶
外簾官毋奪主考權考官不當則舉主連坐又令提學¶
考定教官等第以備聘取然相沿既久積習難移𢎞治¶
十四年掌國子監謝鐸言考官皆御史方面所辟召職¶
分既卑聴其指使以外簾官預定去取名為防閑實則¶
闗節而科舉之法壊矣乞敕兩京大臣各舉部屬等官¶
<pb:KR2a0038_WYG_070-9a>¶
素有文望者毎省差二員主考庶幾前弊可革時未能¶
從嘉靖七年用兵部侍郎張璁言各省主試皆遣京官¶
或進士毎省二人馳往初兩京房考亦皆取教職至是¶
命各加科部官一員閲兩科兩京房考復罷科部勿遣¶
而各省主考亦不遣京官至萬厯十一年詔定科場事¶
宜部議復舉張璁之説言彼時因主考與監臨官禮節¶
小嫌故行止二科而罷今宜仍遣廷臣由是浙江江西¶
福建湖廣皆用編修檢討他省用科部官而同考亦多¶
<pb:KR2a0038_WYG_070-9b>¶
用甲科教職僅取一二而已蓋自嘉靖二十五年從給¶
事中萬虞愷言各省鄉試精聘教官不足則聘外省推¶
官知縣以益之四十三年又從南京御史奏兩京同考¶
用京官進士易詩書各二人春秋禮記各一人其餘乃¶
參用教官萬厯四年復議兩京同考教官衰老者遣回¶
北京取足於觀政進士候補甲科南京於附近知縣推¶
官取用至是教官益絀初制㑹試同考八人三人用翰¶
林五人用教職景泰五年從禮部尚書胡濙請俱用翰¶
<pb:KR2a0038_WYG_070-10a>¶
林部曹其後房考漸増至正徳六年命用十七人翰林¶
十一人科部各三人分詩經房五易經書經各四春秋¶
禮記各二嘉靖十一年禮部尚書夏言論科場三事其¶
一言㑹試同考例用講讀十一人今講讀止十一人當¶
盡入場方足供事乞於部科再簡三四人以補翰林不¶
足之數世宗命如所請然偶一行之輙如其舊萬厯十¶
一年以易卷多減書之一以増於易十四年書卷復多¶
乃増翰林一人以補書之缺至四十四年用給事中余¶
<pb:KR2a0038_WYG_070-10b>¶
懋孳奏詩易各増一房共為二十房翰林十二人科部¶
各四人至明末不變洪武初賜諸進士宴於中書省宣¶
徳五年賜宴於中軍都督府八年賜宴於禮部自是遂¶
著為令庶吉士之選自洪武乙丑擇進士為之不專屬¶
於翰林也永樂二年既授一甲三人曽棨周述周孟簡¶
等官復命於第二甲擇文學優等楊相等五十人及善¶
書者湯流等十人俱為翰林院庶吉士庶吉士遂專屬¶
翰林矣復命學士解縉等選才資英敏者就學文淵閣¶
<pb:KR2a0038_WYG_070-11a>¶
縉等選修撰棨編修述孟簡庶吉士相等共二十八人¶
以應二十八宿之數庶吉士周忱自陳少年願學帝喜¶
而俞之増忱為二十九人司禮監月給筆墨紙光禄給¶
朝暮饌禮部月給膏燭鈔人三錠工部擇近第宅居之¶
帝時至館召試五日一休沐必湏内臣隨行且給校尉¶
騶從是年所選王英王直叚民周忱陳敬宗李時勉等¶
名傳後世者不下十餘人其後毎科所選多寡無定額¶
永樂十三年乙未選六十二人而宣徳二年丁未止邢¶
<pb:KR2a0038_WYG_070-11b>¶
恭一人以其在翰林院習四夷譯書久他人俱不得與¶
也𢎞治四年給事中涂旦以累科不選庶吉士請循祖¶
制行之大學士徐溥言自永樂二年以來或間科一選¶
或連科屢選或數科不選或合三科同選初無定限或¶
内閣自選或禮部選送或㑹禮部同選或限年嵗或拘¶
地方或採譽望或就廷試卷中查取或别出題考試亦¶
無定制自古帝王儲才館閣以教養之本朝所以儲養¶
之者自及第進士之外止有庶吉士一途而或選或否¶
<pb:KR2a0038_WYG_070-12a>¶
且有才者未必皆選所選者未必皆才若更拘地方年¶
嵗則是已成之才又多棄而不用也請自今以後立為¶
定制一次開科一次選用令新進士録平日所作論策¶
詩賦序記等文字限十五篇以上呈之禮部送翰林考¶
訂少年有新作五篇亦許投試翰林院擇其詞藻文理¶
可取者按號行取禮部以糊名試卷偕閣臣出題考試¶
於東閣試卷與所投之文相稱即收預選每科所選不¶
過二十人每選所留不過三五輩將來成就必有足賴¶
<pb:KR2a0038_WYG_070-12b>¶
者孝宗從其請命内閣同吏禮二部考選以為常自嘉¶
靖癸未至萬厯庚辰中間有九科不選神宗常命間科¶
一選禮部侍郎吴道南持不可崇禎甲戌丁丑復不選¶
餘悉遵例其與選者謂之館選以翰詹官高資深者一¶
人課之謂之教習三年學成優者留翰林為編修檢討¶
次者出為給事御史謂之散館與常調官待選者體格¶
殊異成祖初年内閣七人非翰林者居其半翰林纂修¶
亦諸色參用自天順二年李賢奏定纂修專選進士由¶
<pb:KR2a0038_WYG_070-13a>¶
是非進士不入翰林非翰林不入内閣南北禮部尚書¶
侍郎及吏部右侍郎非翰林不任而庶吉士始進之時¶
已羣目為儲相通計明一代宰輔一百七十餘人由翰¶
林者十九蓋科舉視前代為盛翰林之盛則前代所絶¶
無也輔臣子弟國初少登第者景泰七年陳循王文以¶
其子北闈下第力攻主考劉儼臺省譁然論其失帝勉¶
徇二人意命其子一體㑹試而心薄之正徳三年焦芳¶
子黄中㑹試中式芳引嫌不讀卷而黄中居二甲之首¶
<pb:KR2a0038_WYG_070-13b>¶
芳意猶不慊至降調諸翰林以泄其忿六年楊廷和子¶
慎廷試第一廷和時亦引嫌不讀卷慎以高才及第人¶
無訾之者嘉靖二十三年廷試翟鑾子汝儉汝孝俱在¶
試中世宗疑二人濫首甲抑第一為第三以第三置三¶
甲及折卷而所擬第三者果汝孝也帝大疑之給事中¶
王交王堯日因劾㑹試考官少詹事江汝璧及諸房考¶
朋私通賄且追論順天鄉試考官秦鳴夏浦應麒阿附¶
鑾罪乃下汝璧等鎮撫司獄獄具詔杖汝璧鳴夏應麒¶
<pb:KR2a0038_WYG_070-14a>¶
並革職閑住而勒鑾父子為民神宗初張居正當國二¶
年甲戌其子禮闈下第居正不悦遂不選庶吉士至五¶
年其子嗣修遂以一甲第二人及第至八年其子懋修¶
以一甲第一人及第而次輔吕調陽張四維申時行之¶
子亦皆先後成進士御史魏允貞疏陳時弊言輔臣子¶
不宜中式帝為謫允貞十六年右庶子黄洪憲主順天¶
試王錫爵子衡為榜首禮部郎中高桂論劾舉人李鴻¶
等并及衡言自故相子一時並進而大臣之子遂無見¶
<pb:KR2a0038_WYG_070-14b>¶
信於天下者今輔臣錫爵子衡素號多才青雲不難自¶
致而人猶疑信相半宜一體覆試以明大臣之心跡錫¶
爵怒甚具奏申報語過激刑部主事饒伸復抗疏論之¶
帝為謫桂於外下伸獄削其官覆試所劾舉人仍以衡¶
第一且無一人黜者二十年㑹試李鴻中式鴻大學士¶
申時行壻也榜將發房考給事中某持之以為宰相之¶
壻不當中主考官張位使十八房考公閲皆言文字可¶
取而給事猶持不可位怒曰考試不憑文字將何取衷¶
<pb:KR2a0038_WYG_070-15a>¶
我請職其咎鴻乃獲收王衡既被論當錫爵在位不復¶
試禮闈二十九年乃以一甲第二人及第自後輔臣當¶
國其子亦無登第者矣科場弊竇既多議論頻數自太¶
祖重罪劉三吾等永宣間大抵帖服陳循王文之齮劉¶
儼也高榖持之儼亦無恙𢎞治十二年㑹試大學士李¶
東陽少詹事程敏政為考官給事中華㫤劾敏政鬻題¶
與舉人唐寅徐泰乃命東陽獨閲文字給事中林廷玉¶
復攻敏政可疑者六事敏政謫官寅泰皆斥謫寅江左¶
<pb:KR2a0038_WYG_070-15b>¶
才士戊午南闈第一論者多惜之嘉靖十六年禮部尚¶
書嚴嵩連摘應天廣東試録語激世宗怒應天主考及¶
廣東巡按御史俱逮問二十二年帝手批山東試録譏¶
訕逮御史葉經杖死闕下布政以下皆逺謫亦嵩所中¶
傷也四十年應天主考中允無錫吴情取同邑十三人¶
被劾與副考胡杰俱謫外南畿翰林遂不得典應天試¶
矣萬厯四年順天主考高汝愚中張居正子嗣修懋修¶
及居正黨吏部侍郎王篆子之衡之鼎居正既死御史¶
<pb:KR2a0038_WYG_070-16a>¶
丁此吕追論其弊且言汝愚以舜亦以命禹為試題殆¶
以禪受阿居正當國者惡此吕謫於外而議者多不直¶
汝愚三十八年㑹試庶子湯賓尹為同考官與各房互¶
換闈卷共十八人明年御史孫居相劾賓尹私韓敬其¶
互換皆以敬故時吏部方考察尚書孫丕揚因寘賓尹¶
敬於察典敬頗有文名衆亦惜敬而以其宣黨謂其宜¶
斥也四十四年㑹試吴江沈同和第一同里趙鳴陽第¶
六同和素不能文文多出鳴陽手事發覺兩人並謫戍¶
<pb:KR2a0038_WYG_070-16b>¶
天啟四年山東江西湖廣福建考官皆以策問譏刺降¶
諭切責初命貶調既而褫革江西主考丁乾學至下獄¶
擬罪蓋觸魏忠賢怒也先是二年辛酉中允錢謙益典¶
試浙江所取舉人錢千秋卷七篇大結跡涉闗節榜後¶
為人所訐謙益自檢舉千秋謫戍未幾赦還崇禎二年¶
㑹推閣臣謙益以禮部侍郎與焉而尚書温體仁不與¶
體仁摘千秋事出疏攻謙益謙益由此罷遂終明世不¶
復起其他指摘科場事者前後非一往往北闈為甚他¶
<pb:KR2a0038_WYG_070-17a>¶
省次之其賄買鑚營懐挾倩代割卷傳逓頂名冐籍弊¶
端百出不可窮究而闗節為甚事屬曖昧或快恩讐報¶
復蓋亦有之其他小小得失無足道也厯科事跡稍異¶
者永樂初兵革倉猝元年癸未始令各省鄉試二年甲¶
申㑹試以事變不循午未之舊七年己丑㑹試中陳燧¶
等九十五人成祖方北征皇太子令送國子監進學俟¶
車駕還京廷試九年辛卯始擢蕭時中第一宣徳五年¶
庚戌帝臨軒發策畢退御武英殿謂翰林儒臣曰取士¶
<pb:KR2a0038_WYG_070-17b>¶
不尚虚文有若劉蕡蘇轍輩直言抗論朕當顯庸之乃¶
賦策士歌以示讀卷官顧所擢第一人林震亦無所表¶
見也八年癸丑廷試第一人曹鼐由江西泰和典史㑹¶
試中式正綂七年壬戌刑部吏南昱公陵驛丞鄭温亦¶
皆中式十年乙丑㑹試廷試第一皆啇輅輅淳安人宣¶
宗末年乙卯浙榜第一人三試皆第一士子艶稱為三¶
元明代惟輅一人而已廷試讀卷盡用甲科而是年兵¶
部尚書徐晞户部侍郎余亨乃吏員天順元年丁丑讀¶
<pb:KR2a0038_WYG_070-18a>¶
卷左都御史楊善乃譯字生時猶未甚拘流品也迨後¶
無雜流㑹試及為讀卷官者矣七年癸未試日場屋火¶
死者九十餘人俱贈進士出身改期八月㑹試明年甲¶
申三月始廷試時英宗已崩憲宗以大喪未踰嵗御西¶
角門策之正徳三年戊辰太監劉瑾録五十人姓名以¶
示主司因廣五十名之額十五年庚辰武宗南巡未及¶
廷試次年世宗即位五月御西角門策之擢揚維聰第¶
一而張璁即是榜進士也六七年間當國用事權侔人¶
<pb:KR2a0038_WYG_070-18b>¶
主矣嘉靖八年己丑帝親閲廷試卷手批一甲羅洪先¶
楊名歐陽徳二甲唐順之陳束任瀚六人對策各加評¶
奬大學士楊一清等遂選順之束瀚及胡經等共二十¶
人為庶吉士疏其名上請命官教習忽降諭云吉士之¶
選祖宗舊制誠善邇來大臣徇私選取市恩立黨於國¶
無益自今不必選留唐順之等一切除授吏禮二部及¶
翰林院㑹議以聞尚書方獻夫等遂阿㫖謂順之等不¶
必留并限翰林之額侍讀侍講修撰各三員編修檢討¶
<pb:KR2a0038_WYG_070-19a>¶
各六員著為令蓋順之等出張璁霍韜門而心以大禮¶
之議為非不肯趨附璁心惡之璁又方欲中一清故以¶
立黨之説進而故事由此廢迨十一年壬辰已罷館選¶
至九月復舉行之十四年乙未帝親製策問手自批閲¶
擢韓應龍第一降諭論一甲三人及二甲第一名次前¶
後之由禮部因以聖諭列登科録之首而十二人對策¶
俱以次刋刻二十年辛丑考選庶吉士題文曰原政詩¶
曰讀大明律皆欽降也四十四年乙丑廷試帝始不御¶
<pb:KR2a0038_WYG_070-19b>¶
殿神宗時御殿益稀矣天啟二年壬戌㑹試命大學士¶
何宗彦朱國祚為主考故事閣臣典試翰詹一人副之¶
時已推禮部尚書顧秉謙特㫖命國祚國祚疏辭帝曰¶
今嵗朕首科特用二輔臣以光重典卿不必辭嗣後二¶
輔臣典試以為常是年開宗科朱慎䤰成進士從宗彦¶
國祚請即授中書舍人崇禎四年朱綂鉓成進士初選¶
庶吉士吏部以綂鉓宗室不宜官禁近請改中書舍人¶
綂鉓疏爭命仍授庶吉士七年甲戌知貢舉禮部侍郎¶
<pb:KR2a0038_WYG_070-20a>¶
林釺言舉人顔茂猷文兼五經作二十三義帝念其該¶
洽許送内簾茂猷中副榜特賜進士以其名另為一行¶
刻於試録第一名之前五經中式者自此接跡矣¶
武科自吴元年定洪武二十年俞禮部請立武學用武¶
舉武臣子弟於各直省應試天順八年令天下文武官¶
舉通曉兵法謀勇出衆者各省按撫三司直隸巡按御¶
史考試中式者兵部同總兵官於帥府試策略教場試¶
弓馬答策二道騎中四矢步中二矢以上者為中式騎¶
<pb:KR2a0038_WYG_070-20b>¶
步所中半焉者次之成化十四年從太監汪直請設武¶
科鄉㑹試悉視文科例𢎞治六年定武舉六嵗一行先¶
策略後弓馬策不中者不許騎射十七年改定三年一¶
試出榜賜宴正徳十四年定初場試馬上箭以三十五¶
步為則二場試步下箭以八十步為則三場試策一道¶
子午卯酉年鄉試嘉靖初定制各省應武舉者廵按御¶
史於十月考試兩京武學於兵部選取俱送兵部次年¶
四月㑹試翰林二員為考試官給事中部曹四員為同¶
<pb:KR2a0038_WYG_070-21a>¶
考鄉㑹場期俱於月之初九十二十五起送考驗監試¶
張榜大率仿文闈而減殺之其後倐罷倐復又倣文闈¶
南北卷例分邊方腹裏毎十名邊六腹四以為常萬厯¶
三十八年定㑹試之額取中進士以百名為率其後有¶
奉詔増三十名者非常制也穆神二宗時議者嘗言武¶
科當以技勇為重萬厯之末科臣又請特設將材武科¶
初場試馬步箭及鎗刀劍㦸拳摶擊刺等法二場試營¶
陣地雷火藥戰車等項三場各就其兵法天文地理所¶
<pb:KR2a0038_WYG_070-21b>¶
熟知者言之報可而未行也崇禎四年武㑹試榜發論¶
者大譁帝命中允方逢年倪元璐再試取翁英等百二¶
十人逢年元璐以時方需才奏請殿試傳臚悉如文例¶
乃賜王來聘等及第出身有差武舉殿試自此始也十¶
四年諭各部臣特開竒謀異勇科詔下無應者¶
¶
¶
　　明史卷七十¶
¶

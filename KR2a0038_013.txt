# -*- mode: mandoku-view -*-
#+TITLE: 明史
#+DATE: 2019-03-29 20:49:13.257516
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 13
<pb:KR2a0038_WYG_013-1a>¶
　　欽定四庫全書¶
¶
　　明史卷十三¶
¶
　　大學士張廷玉等奉　勅修¶
¶
　　本紀第十三¶
¶
　　憲宗一¶
¶
　　憲宗繼天凝道誠明仁敬崇文肅武宏徳聖孝純皇帝¶
諱見深英宗長子也母貴妃周氏初名見濬英宗留衛¶
拉特皇太后命立為皇太子景㤗三年廢為沂王天順¶
<pb:KR2a0038_WYG_013-1b>¶
元年復立為皇太子改名見深天順八年正月英宗崩¶
乙亥即皇帝位以明年為成化元年大赦天下免明年¶
田租三之一詔浙江江西福建陕西臨清鎮守内外官¶
諸邊鎮守内官正統間所無者悉罷之下番使者緝事¶
官校皆召還二月丙申都御史李賔等劾指揮僉事門¶
逹恃恩不法下獄戍邉庚子始以内批授官三月甲寅¶
朔尊皇后為慈懿皇太后貴妃周氏為皇太后戊午放¶
宫人丙寅毁錦衣衛新獄庚午賜彭教等進士及第出¶
<pb:KR2a0038_WYG_013-2a>¶
身有差癸酉詔内閣九卿考覈天下方面官戊寅復立¶
團營夏四月癸未朔日當食不見五月丁巳大風雨雹¶
敕羣臣修省庚申𦵏睿皇帝於裕陵秋七月壬申立呉¶
氏為皇后八月癸未御經筵甲申命儒臣日講癸夘廢¶
皇后呉氏下太監牛玉於獄冬十月壬辰立王氏為皇¶
后甲辰立武舉法十二月甲辰免京官雜犯罪是年雨¶
畿川廣荆襄盜賊大起道路不通安南烏斯藏入貢¶
成化元年春正月乙夘享太廟己未大祀天地於南郊¶
<pb:KR2a0038_WYG_013-2b>¶
甲子命都督同知趙輔為征夷將軍充總兵官僉都御¶
史韓雍贊理軍務討廣西叛猺二月戊子祭社稷己丑¶
詔雪于謙寃甲午耕耤田三月庚戌四川山都掌蠻亂¶
丁巳釋奠於先師孔子夏五月辛酉大雨雹壬戌避正¶
殿減饍敕羣臣修省甲子四川盗趙鐸作亂官軍擊斬¶
之秋七月己酉免天下軍衛屯糧十之三甲子振兩畿¶
浙江河南饑八月丁丑命工部侍郎沈義僉都御史呉¶
琛振撫兩畿饑民辛巳瘞暴骸庚寅瑪拉噶犯延綏總¶
<pb:KR2a0038_WYG_013-3a>¶
兵官房能敗之冬十二月癸卯命撫寧伯朱永為靖虜¶
将軍充總兵官太監唐慎監軍工部尚書白圭提督軍¶
務討荆襄賊是月韓雍大破大藤峽猺改名峽曰斷藤¶
是年琉球哈密𤓰哇烏斯藏入貢¶
¶
　　二年春正月戊申罷團營乙卯大祀天地於南郊辛酉¶
英宗神主袝太廟二月癸未命禮部侍郎鄒幹廵視畿¶
内饑民三月甲辰賜羅倫等進士及第出身有差己酉¶
李賢父卒乞終制不許乙卯朱永大破荆襄賊劉通於¶
<pb:KR2a0038_WYG_013-3b>¶
南漳閏月癸酉振南畿饑乙未朱永擊擒劉通其黨石¶
龍遁轉掠四川夏五月癸酉修撰羅倫以論李賢起復¶
謫福建市舶司提舉己卯禁侵損古帝王忠臣烈士名¶
賢陵墓六月甲辰趙輔師還乙巳免今年天下屯糧十¶
之三壬子命楊信為平虜將軍充總兵官太監裴當監¶
督軍務禦宼延綏秋七月辛巳封弟見治為忻王見沛¶
徽王戊戌瑪拉噶犯固原八月丁巳犯寧夏都指揮焦¶
政戰死丁卯諭祭于謙復其子冕官冬十月丁未朱永¶
<pb:KR2a0038_WYG_013-4a>¶
撃擒石龍賊平進永爵為侯十二月甲寅李賢卒丙辰¶
以太常寺少卿兼翰林院侍讀學士劉定之入閣預機¶
務癸亥鎮守開原太監韋朗坐失律赦不問是月斷藤¶
峽賊復起是年哈密琉球安南烏斯藏衛拉特入貢¶
三年春正月己卯大祀天地於南郊丙申命撫寧侯朱¶
永為平胡將軍充總兵官㑹楊信討瑪拉噶二月丁酉¶
朔日有食之丁巳湖廣總兵官李震討破靖州苖三月¶
戊辰召商輅為兵部侍郎復入閣己巳瑪拉噶犯大同¶
<pb:KR2a0038_WYG_013-4b>¶
辛巳復開浙江福建四川雲南銀埸以内臣領之夏四¶
月以四川地屢震敕官吏修省遣使祭其山川乙巳録¶
囚癸丑復立團營六月戊申雷震南京午門敕羣臣修¶
省辛酉命襄城伯李瑾為征夷將軍充總兵官兵部尚¶
書程信提督軍務太監劉恒監軍討山都掌蠻秋七月¶
乙酉停河南採辦九月辛未振湖廣江西饑十二月庚¶
子左庻子黎淳追論景㤗廢立事帝以景㤗事已往且¶
非臣下所當言切責之辛丑編修章懋黄仲昭校討荘¶
<pb:KR2a0038_WYG_013-5a>¶
㫤疏諫上元張燈杖謫有差是月程信破山都掌蠻平¶
之是年琉球哈密占城烏斯藏入貢朝鮮獻海青白鵲¶
諭毋獻¶
¶
　　四年春正月甲戌大祀天地於南郊三月甲子免湖廣¶
被災秋糧甲申禁勲戚請民田夏四月庚寅慶雲伯周¶
夀求涿州田許之丁巳錄囚陳文卒五月癸未遣使錄¶
天下囚六月丙午免江西被災秋糧辛亥開城賊滿俊¶
反陕西總兵官寧逺伯任夀廵撫都御史陳价討之甲¶
<pb:KR2a0038_WYG_013-5b>¶
寅慈懿皇太后崩秋七月癸酉命都督同知劉王為平¶
虜副將軍充總兵官太監劉祥監軍副都御史項忠總¶
督軍務討滿俊八月癸巳京師地震乙卯朱永代劉玉¶
為總兵官是月任夀陳价寧夏總兵官廣義伯呉琮及¶
滿俊戰敗績都指揮蒋㤗申澄被殺九月庚申𦵏孝莊¶
睿皇后於裕陵辛酉振陕西饑壬申以地震星變下詔¶
自責敕羣臣修省甲申給事中董旻御史胡深等九人¶
請罷商輅及禮部尚書姚䕫下獄杖之冬十月乙未項¶
<pb:KR2a0038_WYG_013-6a>¶
忠敗賊於石城伏羌伯毛忠戰死十一月壬戌瑪拉噶¶
犯遼東指揮胡珍戰没是月項忠撃擒滿俊送京師伏¶
誅十二月己酉瑪拉噶犯延綏都指揮僉事許寧擊敗¶
之是年琉球烏斯藏哈密日本滿剌加入貢¶
¶
　　五年春正月乙丑大祀天地於南郊三月辛丑賜張昇¶
等進士及第出身有差夏五月辛丑以禮部侍郎萬安¶
兼翰林院學士入閣預機務六月癸丑朔日有食之辛¶
酉錄囚秋八月辛酉劉定之卒冬十一月乙未瑪拉噶¶
<pb:KR2a0038_WYG_013-6b>¶
犯延綏是年冬阿勒楚爾入居河套琉球哈密烏斯蔵¶
滿剌加安南吐魯番入貢¶
¶
　　六年春正月己丑大祀天地於南郊己亥大同總兵官¶
楊信敗瑪拉噶於胡柴溝二月辛未命大理寺少卿宋¶
旻侍郎曽翬原傑王琛副都御史滕昭廵視畿南浙江¶
河南四川福建考察官吏訪軍民疾苦其餘直省有廵¶
撫等官者命亦如此丁丑禱雨於郊壇戊寅振廣西饑¶
三月甲申免湖廣山東被災税糧壬寅詔延綏屯田命¶
<pb:KR2a0038_WYG_013-7a>¶
朱永為平虜將軍充總兵官太監傅恭顧恒監軍王越¶
叅贊軍務&KR0640;阿勒楚爾於延綏夏五月丙申振畿内山¶
東河南饑丁酉王越敗阿勒楚爾於延綏東路六月戊¶
申朔日有食之秋七月己卯皇子祐樘生壬午朱永敗¶
阿勒楚爾於䨇山堡丙戌命都御史項忠侍郎葉盛振¶
畿輔饑民都督李㫤撫治屯營甲辰總兵官房能敗阿¶
勒楚爾於開荒川是月免南畿四川被災稅糧八月辛¶
亥振山西饑癸丑以水旱相仍下詔寛䘏冬十月免畿¶
<pb:KR2a0038_WYG_013-7b>¶
内河南山東被災税糧十一月癸未荆襄流民作亂命¶
項忠總督河南湖廣荆襄軍務討之是月博勒呼渡河¶
與阿爾楚合十二月庚戌遣使十四人分振畿輔是年¶
琉球哈密烏斯藏入貢¶
¶
　　七年春正月辛巳命京官五品以上及給事中御史各¶
舉堪州縣者一人丙戌大祀天地於南郊是月立漕粟¶
長運法二月増設蕪湖荆州杭州鈔闗夏四月己巳錄¶
囚五月辛巳瘞京師暴骸秋八月甲辰振山東浙江水¶
<pb:KR2a0038_WYG_013-8a>¶
災閏九月己未浙江潮溢漂民居鹽場遣工部侍郎李¶
顒往祭海神修築堤岸冬十月乙亥以王恕為刑部侍¶
郎總理河道十一月甲寅立皇子祐極為皇太子大赦¶
己未荆襄賊平流民復業者一百四十餘萬人十二月¶
甲戌彗星見下詔自責勅羣臣修省條時政得失壬午¶
彗星入紫㣲垣避正殿撤樂御奉天門聼政甲申始召¶
見閣臣於文華殿召朱永還命王越總督延綏軍務辛¶
卯減死罪以下是年伽嘉色稜入居河套與阿勒楚爾¶
<pb:KR2a0038_WYG_013-8b>¶
合安南黎灝攻占城破之琉球安南入貢¶
¶
　　八年春正月庚戌大祀天地於南郊癸亥皇太子薨是¶
月延綏叅將錢亮禦瑪拉噶於安邉營敗績都指揮栢¶
隆陳英戰死伽嘉色稄犯固原平凉二月丙子預徵山¶
西河南明年賦三月癸丑賜呉寛等進士及第出身有¶
差夏四月京師旱運河水涸癸酉遣使禱於郊社山川¶
淮瀆東海之神乙酉錄囚丁亥遣使錄天下囚五月癸¶
丑命武靖侯趙輔為平虜將軍充總兵官節制各邊軍¶
<pb:KR2a0038_WYG_013-9a>¶
馬同王越禦伽嘉色稜秋九月丙午諭安南黎灝還占¶
城侵地冬十一月己酉以寧晉伯劉聚代趙輔為將軍¶
屯延綏十二月癸酉振京師饑民是年博勒呼伽嘉色¶
稜屢入安邉營花馬池犯固原寧夏平凉臨鞏環慶通¶
渭琉球哈密安南入貢¶
¶
　　九年春正月丁未大祀天地於南郊壬子劉聚王越敗¶
伽嘉色稜於漫天嶺是月吐魯番素爾坦阿里破哈密¶
據之三月畿南山東大饑民相食夏四月辛酉朔日有¶
<pb:KR2a0038_WYG_013-9b>¶
食之甲子福餘三衞冦遼東總兵官歐信擊敗之戊辰¶
盡免山東税糧瘞京畿暴骸壬午閲武臣騎射於西苑¶
秋七月壬辰廵撫延綏都御史余子俊敗伽嘉色稜於¶
榆林澗九月辛卯鎮守浙江中官李義杖殺寧波衛指¶
揮馬璋詔勿問庚子王越襲們都埒博勒呼伽嘉色稜¶
於紅鹽池大破之諸部漸出河套冬十一月丁酉復閲¶
騎射於西苑是年免湖廣畿内山西南畿陕西被災税¶
糧振畿内陕西饑振山西者再山東者三哈密琉球暹¶
<pb:KR2a0038_WYG_013-10a>¶
羅入貢¶
¶
　　十年春正月丁亥朔振京師貧民丁酉大祀天地於南¶
郊癸卯命王越總制延綏甘肅寧夏三邉駐固原丙午¶
召劉聚還三月免南畿湖廣被災秋糧夏五月戊申申¶
藏袄書之禁是月免山西陜西被災秋糧閏六月乙巳¶
築邉牆自紫城砦至花馬池秋七月甲寅免江西被災¶
秋糧八月辛卯命都督同知趙勝為平虜將軍充總兵¶
官太監劉恒覃平監軍討伽嘉色稜九月癸丑朔日有¶
<pb:KR2a0038_WYG_013-10b>¶
食之乙卯免南畿水災秋糧冬十一月丙子免河南被¶
災税糧十二月己丑罷寶慶諸府採金甲午錄袄書名¶
示天下是年琉球烏斯藏吐魯番入貢¶
¶
　　十一年春正月癸亥大祀天地於南郊二月甲申禁酷¶
刑三月壬子賜謝遷等進士及第出身有差辛未彭時¶
卒夏四月乙酉以吏部侍郎劉珝禮部侍郎劉吉並兼¶
翰林學士入閣預機務壬辰乾清門災己亥錄囚五月¶
丁卯始召見皇子祐樘於西内癸酉免湖廣被災秋糧¶
<pb:KR2a0038_WYG_013-11a>¶
秋八月辛巳浚通惠河丁亥命都埒伽嘉色稜遣使來¶
朝九月丁未朔日有食之冬十一月癸丑立皇子祐樘¶
為皇太子大赦十二月戊子復郕王帝號丁酉申自宫¶
之禁是年吐魯番琉球暹羅滿剌加安南入貢命琉球¶
貢使二年一至¶
¶
¶
¶
<pb:KR2a0038_WYG_013-11b>¶
¶
¶
¶
¶
¶
¶
¶
　　明史卷十三¶
¶

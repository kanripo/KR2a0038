# -*- mode: mandoku-view -*-
#+TITLE: 明史
#+DATE: 2019-03-29 20:49:11.536398
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 451
<pb:KR2a0038_WYG_451-1a>¶
　　欽定四庫全書¶
¶
　　明史卷二百八十四¶
¶
　　大學士張廷玉等奉　勅修¶
¶
　　列傳第一百七十二¶
¶
　　儒林三¶
¶
　　孔希學(孔彦繩　　顔希恵　　曾質粹孔聞禮　　孟希文　　仲于陛¶
¶
　　周　冕　　　　　程接道　　程克仁張文運　　　　　邵繼祖　　朱　梴¶
¶
　　果　墅)¶
¶
<pb:KR2a0038_WYG_451-1b>¶
　　孔希學字士行先聖五十六代孫也世居曲阜祖思晦¶
字明道仕元為教諭有學行仁宗時以思晦襲封衍聖¶
公卒諡文肅子克堅襲克堅字璟夫至正六年中書言¶
衍聖公階止嘉議大夫與爵不稱乃進通奉大夫予銀¶
印十五年有薦其明習禮樂者徴為同知太常禮儀院¶
事以子希學襲封克堅累遷國子祭酒二十二年克堅¶
謝病還闕里後起集賢學士山東亷訪使皆不赴洪武¶
元年三月徐達下濟寜克堅稱疾遣希學來見達送之¶
<pb:KR2a0038_WYG_451-2a>¶
京師希學奏父病不能行太祖敕諭克堅末言稱疾則¶
不可㑹克堅亦來朝遇使者淮安惶恐兼程進見於謹¶
身殿間以年對曰臣年五十有三曰爾年未邁而病嬰¶
之今不煩爾以官爾家先聖後子孫不可不學爾子温¶
厚俾進學克堅頓首謝即日賜宅一區馬一匹米二十¶
石明日復召見命以訓厲族人因顧侍臣曰先聖後特¶
優禮之養以禄而不任以事也十一月命希學襲封衍¶
聖公置官屬曰掌書曰典籍曰司樂曰知印曰奏差曰¶
<pb:KR2a0038_WYG_451-2b>¶
書寫各一人立孔顔孟三氏教授司教授學録學司各¶
一人立尼山洙泗二書院各設山長一人復孔氏子孫¶
及顔孟大宗子孫徭役又命其族人希大為曲阜世襲¶
知縣而進衍聖公秩二品階資善大夫賜之誥曰古之¶
聖人自羲農至於文武法天治民明並日月徳化之盛¶
莫有加焉然皆隨時制宜世有因革至於孔子雖不得¶
其位㑹前聖之道而通之以垂教萬世為帝者師其孫¶
子思又能傳&KR0274;而名言之以極其盛有國家者求其統¶
<pb:KR2a0038_WYG_451-3a>¶
緒尊其爵號葢所以崇徳報功也厯代以來膺襲封者¶
或不能䋲其祖武朕甚閔焉當臨御之初訪世襲者得¶
五十六代孫孔希學大宗是紹爰行典禮以致褒崇爾¶
其領袖世儒益展聖道之用於當世以副朕之至望豈¶
不偉歟希大階承事郎賜之敕三年春克堅以病告歸¶
遣中使慰問疾篤詔給驛還家賜白金文綺舟次邳州¶
卒六年八月希學服闋入朝命所司致廪餼從人皆有¶
賜復勞以敕賜襲衣冠帶九月辭歸命翰林官餞於光¶
<pb:KR2a0038_WYG_451-3b>¶
禄寺賚白金文綺明年二月希學言先聖廟堂廊廡圯¶
壊祭器樂器法服不備乞命有司修治先世田兵後多¶
蕪而徴賦如故乞減免並從之自是毎嵗入朝班亞丞¶
相皆加宴賚希學好讀書善𨽻法文詞爾雅每賔客讌¶
集談笑揮灑爛然成章承大亂之後廟貌服物畢力修¶
舉盡還舊觀十四年卒命守臣致祭子訥字言伯十七¶
年正月襲封命禮官以教坊樂導送至國學學官率諸¶
生二千餘人迎於成賢街自後每嵗入覲給符乗傳帝¶
<pb:KR2a0038_WYG_451-4a>¶
既革丞相官遂令班文臣首訥性恭謹處宗黨有恩建¶
文二年卒子公鑑襲公鑑字昭文有孝行嗣爵二年卒¶
成祖即位遣使致祭子彦縉字朝紳永樂八年襲甫十¶
嵗命肄業國學乆之遣歸十五年修闕里文廟成御製¶
碑文勒石仁宗踐阼彦縉來朝仁宗語侍臣曰外蕃貢¶
使皆有公館衍聖公假館民間非崇儒重道意遂賜宅¶
東安門外宣徳四年彦縉將遣使福建市書咨禮部部¶
臣以聞命市與之已奏闕里雅樂及樂舞生冠服敝壊¶
<pb:KR2a0038_WYG_451-4b>¶
詔所司修治景㤗元年帝幸學彦縉率三氏子孫觀禮¶
賜坐彛倫堂聴講幸學必先期召衍聖公自此始彦縉¶
幼孤能自立然與族人不睦景㤗六年族祖克昫等與¶
彦縉相訐帝置不問彦縉子承慶先卒孫𢎞緒字以敬¶
甫八嵗而彦縉卒妾江訴𢎞緒幼弱為族人所侵詔遣¶
禮部郎為治喪而命其族父公恂理家事驛召𢎞緒至¶
京襲封賜玉帶金印簡教授一人課其學英宗復辟入¶
賀朝見便殿握其手置膝上語良乆𢎞緒纔十嵗進止¶
<pb:KR2a0038_WYG_451-5a>¶
有儀帝甚悦每嵗入賀聖夀帝聞其賜第湫隘以大第¶
易之凡南城賞花西苑較射皆與焉公恂字宗文景㤗¶
五年舉㑹試聞母疾不赴廷對帝問禮部得其故遣使¶
召之日且午不及備試卷命翰林院給筆札登第即丁¶
母憂歸天順初授禮科給事中大學士李賢言公恂至¶
聖後贊善司馬恂宋大賢温國公光後宜輔導太子之¶
喜同日超拜少詹事侍東宫講讀入語孝肅皇后曰吾¶
今日得聖賢子孫為汝子傅孝肅皇后者憲宗生母方¶
<pb:KR2a0038_WYG_451-5b>¶
以皇貴妃有寵於是具官服拜謝宫中傳為盛事云成¶
化初以言事謫漢陽知府未至丁父憂服闋還故秩莅¶
南京詹事府乆之卒𢎞緒少貴又恃婦翁大學士李賢¶
多過舉成化五年被劾按治奪爵為庶人令其弟𢎞㤗¶
襲𢎞㤗歿爵仍歸𢎞緒子𢎞㤗字以和既嗣爵𢎞治十¶
一年山東按臣言𢎞緒遷善改行命復冠帶明年六月¶
聖殿災𢎞㤗方在朝廷緒率子弟奔救素服哭廟蔬食¶
百日𢎞㤗還亦齋哭如居喪𢎞㤗生七月而孤奉母孝¶
<pb:KR2a0038_WYG_451-6a>¶
與𢎞緒友愛無間言十六年卒𢎞緒子聞韶襲聞韶字¶
知徳明年新廟建規制踰舊遣大學士李東陽祭告御¶
製碑文勒石正徳三年以尼山洙泗二書院及鄒縣子¶
思子廟各有祀事奏請弟聞禮主之帝授聞禮五經博¶
士主子思子祀事世以衍聖公弟為之兩書院各設學¶
録一人薦族之賢者充焉六年山東盗起聞韶與廵撫¶
趙璜請城闕里遷曲阜縣治以衛廟不果行嘉靖二十¶
五年聞韶卒子貞幹襲貞幹字用濟三十五年入朝卒¶
<pb:KR2a0038_WYG_451-6b>¶
子尚賢襲尚賢字象之巡撫丁以忠言尚賢沖年誼如¶
𢎞㤗例國學肄業從之萬厯九年庶母郭氏訐尚賢帝¶
為革供奉女樂二十六戸令三嵗一朝十七年尚賢仍¶
請比嵗入賀許之尚賢博識天啓元年卒子蔭檜先卒¶
無嗣從弟子蔭植襲蔭植字對寰祖貞寜衍聖公貞幹¶
弟也仕為五經博士父尚坦國學生追封衍聖公蔭植¶
先為博士尚賢既喪子遂育為嗣天啓四年以覃恩加¶
太子太保崇禎元年加太子太傅¶
¶
<pb:KR2a0038_WYG_451-7a>¶
　　孔彦繩字朝武衢州西安人先聖五十九代孫也宋建¶
炎中衍聖公端友扈從南渡因家衢州髙宗命以州學¶
為家廟賜田五頃以奉祭祀五傳至洙元至元間命歸¶
曲阜襲封洙讓爵曲阜之弟至𢎞治十八年衢州知府¶
沈杰奏言衢州聖廟自孔洙讓爵之後衣冠禮儀猥同¶
氓庶今訪得洙之六世孫彦繩請授以官俾主祀事又¶
言其先世祭田洪武初輕則起科後改徴重税請仍改¶
輕以供祀費帝可之正徳元年授彦繩翰林院五經博¶
<pb:KR2a0038_WYG_451-7b>¶
士子孫世襲并減其祭田之税彦繩卒子承美字永實¶
十四年襲卒子𢎞章字以達嘉靖二十六年襲卒子聞¶
音字知政萬厯五年襲卒子貞運字用行四十三年襲¶
時以在曲阜者為孔氏北宗在西安者為南宗云¶
顔希惠復聖五十九代孫也洪武初以顔子五十七代¶
孫池為宣徳府學教授十五年改三氏學教授以奉祀¶
事池字徳裕子拳字克膺拳子希仁字士元景㤗三年¶
詔以顔孟子孫長而賢者各一人至京官之其年希仁¶
<pb:KR2a0038_WYG_451-8a>¶
為巡按御史顧&KR0008;所劾詔黜希仁召希惠以為翰林院¶
五經博士未幾以希惠非嫡子仍以希仁長子議為之¶
議字定伯成化元年賜第京師入覲馳驛以為常議卒¶
子鋐字宗器十八年襲卒子重徳字尚本正徳二年襲¶
卒子從祖字守嗣襲卒無子嘉靖四十一年以從祖從¶
父重禮之長子肇先為嗣肇先字啟源卒子嗣慎字用¶
修襲卒長子尹宗先卒次子尹祚字永錫萬厯年襲尹¶
祚為人博學好義尹宗之子伯貞既長遂以其職讓之¶
<pb:KR2a0038_WYG_451-8b>¶
伯貞字叔節二十七年襲卒子幼弟伯亷字叔清三十¶
四年襲卒子紹緒崇禎十四年襲¶
¶
　　曾質粹字好古吉安永豐人宗聖五十九代孫也其先¶
都鄉侯據避新莽之亂徙家豫章子孫散居撫吉諸郡¶
間成化初山東守臣上言嘉祥縣南武山西南元寨山¶
之東麓有漁者䧟入穴中得懸棺碣曰曾參之墓詔加¶
修築正徳間山東僉事錢鋐訪得曾子之後一人于嘉¶
祥山中未幾而沒嘉靖十二年以學士顧鼎臣言詔求¶
<pb:KR2a0038_WYG_451-9a>¶
嫡嗣於是江西撫按以質粹名聞命回嘉祥以衣巾奉¶
祀十八年授翰林院五經博士子孫世襲三十九年卒¶
子昊未襲卒昊子繼祖字繩之少病目江西族人衮謀¶
奪其職為給事中劉不息御史劉光國所糾於是罷衮¶
官而繼祖仍主祀事卒子承業字洪光萬厯五年襲卒¶
子𢎞毅字㤗東崇禎元年襲卒子聞逹字象輿十四年¶
襲¶
¶
　　孔聞禮字知節衍聖公聞韶弟也正徳二年詔授翰林¶
<pb:KR2a0038_WYG_451-9b>¶
院五經博士以奉述聖祀事自後世以衍聖公弟為之¶
聞禮卒嘉靖二十五年貞寜字用致襲卒萬厯二十二¶
年蔭桂襲卒天啓二年蔭隆襲卒八年尚達襲卒崇禎¶
十年蔭相襲卒十四年蔭錫襲卒十六年蔭鈺襲¶
孟希文字士煥亞聖五十六代孫也洪武元年詔以孟¶
子五十四代孫思諒奉祀世復其家思諒字友道子克¶
仁字信夫克仁子希文景㤗三年授希文翰林院五經¶
𫝊士子孫世襲卒子元字長伯𢎞治二年襲卒子公棨¶
<pb:KR2a0038_WYG_451-10a>¶
幼嘉靖二年以元弟亨之子公肇襲公肇字先文少好¶
學事繼母孔氏以孝聞卒十二年仍以公棨襲公棨字¶
槖文卒子彦璞字朝璽隆慶元年襲卒子承光萬厯二¶
十九年襲卒子𢎞譽天啓三年襲卒子聞玉崇禎二年¶
襲¶
¶
　　仲于陛先賢仲子六十二代孫也萬厯十五年詔以仲¶
子五十九代孫吕為奉祀吕子銓銓子則顯則顯子于¶
陛崇禎十六年以衍聖公孔蔭植言詔授于陛翰林院¶
<pb:KR2a0038_WYG_451-10b>¶
五經博士子孫世襲賜泗水縣濟寜州田六十餘頃廟¶
戸三十一以奉其祭祀焉¶
¶
　　周冕先賢元公周子十二代孫也其先道州人熙寜中¶
周子𦵏母江州子孫因家廬山蓮花峯下景㤗七年授¶
冕翰林院五經博士子孫世襲還鄉以奉周子祀事卒¶
子繡麟襲卒子道襲卒子聨芳襲卒子濟襲卒從弟汝¶
忠襲卒子蓮應襲¶
¶
　　程接道先賢正公程子後也宋淳熙間純公程子五世¶
<pb:KR2a0038_WYG_451-11a>¶
孫有居江寜者嘗主金陵書院祀事卒以名幼學者承¶
之明初失傳崇禎三年河南巡按李日宣請以正公之¶
後為之嗣詔許之遂以接道為翰林院五經博士子孫¶
世襲十四年土賊于大忠作亂接道力拒死之¶
¶
　　程克仁先賢正公程子十七代孫也世居嵩縣之六渾¶
景㤗六年授翰林院五經博士子孫世襲以奉程子祀¶
事卒子繼祖襲卒仲子世宥襲卒子心傅襲心傳莊重¶
寡言為鄉黨所稱卒弟宗益襲卒從子佳引襲卒從弟¶
<pb:KR2a0038_WYG_451-11b>¶
佳祚襲崇禎十四年為土賊于大忠所殺¶
¶
　　張文運郿人先賢明公張子十四代孫也天啓二年授¶
翰林院五經博士子孫世襲以奉張子祀事崇禎三年¶
卒子承引以父憂未襲六年子元祥¶
¶
　　本朝康熙元年襲¶
¶
　　邵繼祖洛陽人先賢康節公邵子二十七代孫也崇禎¶
三年河南巡按吳甡請以繼祖為翰林院五經博士子¶
孫世襲以奉邵子祀事詔從之卒子養醇襲¶
¶
<pb:KR2a0038_WYG_451-12a>¶
　　朱梴字孟齡先賢文公朱子九世孫也世居福建建安¶
縣之紫霞洲景㤗六年授翰林院五經博士子孫世襲¶
以奉朱子祀事梴為人淳謹言動有則卒子燉字孔暉¶
襲燉以事入都中途遇盜未幾有遺金道上者燉守之¶
以還其人人稱其亷介卒子壆字元厚襲卒子鎏襲卒¶
子法字兆祖襲法為人孝友卒子楗字士啓襲卒子瑩¶
字惟玉襲卒子之儁字喬之襲¶
¶
　　朱墅先賢文公朱子十一世孫也正徳間給事中戴銑¶
<pb:KR2a0038_WYG_451-12b>¶
汪元錫御史王完等相繼言朱子繼孔子者也孔子之¶
後有曲阜西安朱子之後亦有建安婺源今建安恩典¶
已隆在婺源者請依闕里之例録其子孫一人量授以¶
官俾掌祠事詔許之嘉靖二年授墅翰林院五經博士¶
三十八年以本學訓導席端言令其世襲墅卒子鎬襲¶
卒子徳洪襲卒子邦相襲卒子煜襲卒子坤襲¶
¶
　　明史卷二百八十四¶
¶

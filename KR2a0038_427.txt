# -*- mode: mandoku-view -*-
#+TITLE: 明史
#+DATE: 2019-03-29 20:49:11.221545
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 427
<pb:KR2a0038_WYG_427-1a>¶
　　欽定四庫全書¶
¶
　　明史卷二百七十二¶
¶
　　大學士張廷玉等奉　勅修¶
¶
　　列傳第一百六十¶
¶
　　金國鳯(楊　振楊國柱)　　　　曹變蛟(朱文徳李輔明)¶
¶
　　劉肇基(乙邦才　荘子固馬應魁)¶
¶
　　金國鳳宣府人崇禎中以副總兵守松山十二年二月¶
大清以重兵圍攻環城𤼵礮臺堞俱摧城中人負扉以¶
<pb:KR2a0038_WYG_427-1b>¶
行國鳯間出兵突擊輙敗還乃以木石甃補城壊處¶
大清兵屢登屢却遂分兵攻塔山連山令鋭卒分道穴¶
城國鳯多方拒守終不下閲四旬圍解帝大喜立擢署¶
都督僉事為寧逺團練總兵官再論功署都督同知廕¶
錦衣衛千户是年十月¶
¶
　　大清兵復攻寧逺國鳯憤将士恇怯率親丁數十人出¶
據北山岡鏖戰移時矢盡力竭與二子俱死帝聞痛悼¶
贈特進榮禄大夫左都督賜祭塟有司建祠増世職三¶
<pb:KR2a0038_WYG_427-2a>¶
級總督洪承疇上言國鳳素懐忠勇前守松山兵不滿三¶
千乃能力抗大敵卒保孤城非其才力優也以事權專號¶
令一而人心肅也迨擢任大將兵近萬人反致隕命非其¶
才力短也由營伍紛紜號令難施而人心不一也乞自今¶
設連營節制之法凡遇警守城及統兵出戰惟總兵官令¶
是聴庶軍心齊肅戰守有資所係於封疆甚大帝即允行¶
之及國鳳父子柩歸帝念其忠命所過有司給以舟車且¶
加二祭其妻張氏援劉綎例乞加宫保部議格不行而請¶
<pb:KR2a0038_WYG_427-2b>¶
於世職増級外再廕本衛試百戸世襲以勸忠臣帝可之¶
當松山被圍廵撫方一藻議遣兵救援諸將莫敢應獨副¶
將楊振請行至呂洪山遇伏一軍盡覆振就執令往松山¶
説降未至里許踞地南向坐語從官李祿曰為我告城中人¶
堅守援軍即日至矣禄詣城下致振語城中守益堅振禄皆¶
就戮事聞命優䘏振義州衛人世為本衛指揮使天啓二年¶
河東失守歸路梗其母自縊振隨父及弟夜行晝伏渡鴨緑¶
江入皮島毛文龍知其父子才竝署軍職文龍死振歸袁崇¶
<pb:KR2a0038_WYG_427-3a>¶
煥為寧逺千總崇禎二年從入衛救開平有功進都司¶
僉書郵馬山之戰以逰擊進參将久之擢副總兵監視¶
中官高起潛招致之不往中以他事落職用一藻薦復¶
官及是死難振從父國柱崇禎九年為宣府總兵官十¶
一年冬入衛畿輔從總督盧象昇戰賈荘象昇敗歿國¶
柱當坐罪大學士劉宇亮侍郎孫傳庭皆言其身入重¶
圍非臨敵退却者比乃充為事官戴罪圖功十四年祖¶
大夀被困錦州總督洪承疇率八大将往救國柱先至¶
<pb:KR2a0038_WYG_427-3b>¶
松山陷伏中¶
¶
　　大清兵四靣呼降國柱太息語其下曰此吾兄子昔年¶
殉難處也吾獨為降将軍乎突圍中矢墮馬卒事聞贈¶
䘏如制國柱二子俱殀妻何氏以所遺甲胄弓矢及戰¶
馬五十三匹獻諸朝帝深嘉歎命授一品夫人有司月¶
給米石餼之終身¶
¶
　　曹變蛟文詔從子也㓜從文詔積軍功至逰擊崇禎四¶
年從復河曲明年連破賊紅軍友等於張麻村隴安水¶
<pb:KR2a0038_WYG_427-4a>¶
落城唐毛山又破劉道江等於銅川橋勇冠諸軍以御¶
史呉甡薦進參将文詔移山西變蛟從戰輙勝及文詔¶
改鎮大同山西巡撫許鼎臣言晉賊紫金梁雖死老回¶
回過天星大天王蝎子塊闖塌天諸渠未滅變蛟驍勇¶
絶人麾下健兒千百才乃文詔亞乞留之晉中從之七¶
年羣賊入湖廣命變蛟南征文詔团於大同又命北援¶
七月遇¶
¶
　　大清兵廣武有戰功其冬文詔失事論戍變蛟亦以疾¶
<pb:KR2a0038_WYG_427-4b>¶
歸明年文詔起討陕西賊變蛟以故官從大捷金嶺川¶
鏖真寧之湫頭鎮皆為軍鋒文詔既戰歿變蛟収潰卒¶
復成一軍總督洪承疇薦為副總兵置麾下與高傑破¶
賊闗山鎮逐北三十餘里又與副将尤翟文逰擊孫守¶
法追闖王高迎祥與戰鳯翔官亭斬首七百餘級又與¶
總兵左光先敗迎祥乾州迎祥中箭走斬首三百五十¶
餘級已而寧祥自華隂南原絶大嶺夜出朱陽闗先先¶
戰不利賴變蛟陷陣乃獲全九年破闖将澄城偕光先¶
<pb:KR2a0038_WYG_427-5a>¶
等追至靖虜衛轉戰安定會寧抵静寧固寧賊屢挫其¶
秋追混天星等敗之蒲城賊西走平涼鞏昌復擊破之¶
十年正月巡撫孫傳庭部卒許忠叛勾賊混十萬謀犯¶
西安變蛟方西追過天星聞亂急還賊遂遁傳庭已誅¶
迎祥其黨闖将混天星過天星踞洮岷階文深谷間承¶
疇遣變蛟光先及祖大弼孫顯祖合擊四月望入山遇¶
賊郭家壩大雨諸将力戰賊死傷無算食盡引還九月¶
階州陷與光先並停俸俄擢都督僉事為臨洮總兵官¶
<pb:KR2a0038_WYG_427-5b>¶
當是時承疇傳庭共矢滅賊傳庭戰於東承疇戰於西¶
東賊㡬盡賊在西者復由階成出西和禮縣光先顯祖¶
皆無功獨變蛟降小紅狼餘賊竄走徽州兩當成鳯間¶
不敢大逞十月賊瞷蜀中虚陷寧羌州分三道連陷三¶
十餘州縣承疇率變蛟等由沔縣厯寧羌過七盤朝天¶
二闗山高道狹士馬饑疲嵗暮抵廣元賊已走還秦變¶
蛟等回軍邀擊斬首五百餘級時兵部尚書楊嗣昌剏¶
四正六隅之説限三月平賊十一年四月以滅賊踰期¶
<pb:KR2a0038_WYG_427-6a>¶
普議降罰變蛟光先竝鐫五官戴罪辦賊賊之再入秦¶
也其渠魁號六隊者與大天王混天王爭管王四部連¶
營東犯混天星過天星二部仍伏階文獨闖将李自成¶
以三月自洮州出番地承疇令變蛟偕賀人龍追之連¶
戰斬首六千七百有竒番地乏食賊多死亡變蛟轉戰¶
千里身不解甲者二十七晝夜餘賊潰入塞大弼駐洮¶
州扼戰不力乃走入岷州及西和禮縣山中變蛟還𠞰¶
賊伏匿不敢出惟六隊勢猶張六月光先自固原進兵¶
<pb:KR2a0038_WYG_427-6b>¶
賊已奔隴州清水光先追至秦州六隊及争管王復走¶
成縣階州為變蛟所扼其别部號三隊及仁義王混天¶
王降於光先而自成六隊及其黨祁總管避秦兵復謀¶
犯蜀副将馬科賀人龍拒之将還走階文及西鄉憚變¶
蛟乃走漢中又為光先所扼六隊祁總管皆降惟自成¶
東遁承疇令變蛟窮追而設三覆於潼闗之南原變蛟¶
追及大呼斫賊伏盡起賊屍相枕藉村民用大棒擊逃¶
者自成妻女俱失從七騎遁去餘皆降是時曹兵最强¶
<pb:KR2a0038_WYG_427-7a>¶
各鎮依之以為固録闗中平賊功進變蛟左都督十一¶
月京師戒嚴召承疇入衛變蛟及光先從之明年二月¶
抵近畿帝遣使迎勞将士各有賜未㡬戰渾河無功再¶
戰太平砦北小有掩獲及解嚴留屯遵化麾下皆秦卒¶
思歸多逃亡者追斬之乃定時張獻忠羅汝才既降復¶
叛陜西再用兵總督鄭崇儉乞令變蛟兵西還帝不許¶
尋用為東協總兵官十三年五月錦州告急從總督承¶
疇出闗駐寧逺七月與援𠞰總兵左光先山海總兵馬¶
<pb:KR2a0038_WYG_427-7b>¶
科寧逺總兵呉三桂遼東總兵劉肇基遇¶
¶
　　大清兵於黄土臺及松山杏山互有殺傷¶
¶
　　大清兵退屯義州承疇議遣變蛟光先科之兵入闗飬¶
鋭留三桂肇基於松杏間佯示進兵状又請解肇基任¶
代以王廷臣遣光先西歸代以白廣恩部議咸從之而¶
請調旁近邊軍合闗内外見卒十五萬人備戰守用承¶
疇言師行糧從必芻糧足支一嵗然後可議益兵帝然¶
之敕所司速措給徵宣府總兵楊國柱大同總兵王樸¶
<pb:KR2a0038_WYG_427-8a>¶
宻雲總兵唐通各㨂精兵赴援以十四年三月偕變蛟¶
科廣恩先後出闗合三桂廷臣凡八大将兵十三萬馬¶
四萬並駐寧逺承疇主持重而朝議以兵多餉艱職方¶
郎張若麒趣戰承疇念祖大夀被圍久乃議急救錦州¶
七月二十八日諸軍次松山營西北岡數戰圍不解入¶
月國柱戰歿以山西總兵李輔明代之承疇命變蛟營¶
松山之北乳峰山之西兩山間列七營環以長壕俄聞¶
我¶
¶
<pb:KR2a0038_WYG_427-8b>¶
　　太宗文皇帝親臨督陣諸将大懼及出戰連敗餉道又絶¶
樸先夜遁通科三桂廣恩輔明相繼走自杏山迤南沿¶
海東至塔山為¶
¶
　　大清兵邀擊溺海死者無算變蛟廷臣聞敗馳至松山¶
與承疇固守三桂樸奔據杏山越數日欲走還寧逺至¶
高橋遇伏大敗僅以身免先後喪士卒凡五萬三千七¶
百餘人自是錦州圍益急而松山亦受圍應援俱絶矣¶
九月承疇變蛟等盡出城中馬步兵欲突圍出敗還守¶
¶
<pb:KR2a0038_WYG_427-9a>¶
　　半年至明年二月副将夏成徳為内應松山遂破承疇¶
變蛟廷臣及巡撫邱民仰故總兵祖大樂兵備道張斗¶
姚恭王之楨副将江翥饒勲朱文徳參将以下百餘人¶
皆就執見殺獨承疇與大樂獲免文徳義州衛人後家¶
錦州崇禎時積功至松山副将忤監視中官高起潜為¶
所中斥罷十一年起故官及城受圍領前鋒拒守甚力¶
城破竟死三月大夀遂以錦州降杏山塔山連失京師¶
大震詔賜諸臣祭塟有司建祠變蛟妻高氏以贈廕請¶
<pb:KR2a0038_WYG_427-9b>¶
乃贈榮禄大夫太子少保世廕錦衣指揮僉事法司㑹¶
鞫王樸罪御史郝晉言六鎮罪同皆宜死三桂實遼左¶
主將不戰而逃奈何反加提督兵部尚書陳新甲覆議請獨¶
斬樸勒科軍令狀再失機即斬決三桂失地應斬念守寧逺¶
功與輔明廣恩通皆貶秩充為事官輔明遼東人累官副總¶
兵崇禎八年從祖寛擊賊連蹙之嵩縣汝州確山明年追破¶
賊於滁州叙功加都督僉事十二年擢山西總兵官被劾罷¶
明年從承疇出關使代國柱竟敗十六年為援𠞰總兵是冬¶
<pb:KR2a0038_WYG_427-10a>¶
大清兵薄寧逺輔明馳援軍敗猶力戰歿於陣事聞贈¶
特進榮禄大犬左都督世廕錦衣副千户賜祭塟列壇¶
前屯祀之樸榆林衛人父威官左都督九佩将印為提¶
鎮者五十年兄世欽里居殉難見尤世威傳中樸由父¶
廕屢遷京營副将崇禎六年賊躙畿南命樸與倪寵為¶
總兵官将京軍六千監以中官楊應朝盧九徳屢有斬¶
獲功進右都督明年代曹文詔鎮大同進左都督九年¶
秋都城戒嚴詔樸入衛賚蟒衣彩幣竟無功十一年加¶
<pb:KR2a0038_WYG_427-10b>¶
太子太保是冬從總督盧象昇入衛方戰欒城束鹿間¶
或言大同有警即引兵歸及是救錦州以首逃下詔獄¶
十五年五月伏誅科起偏裨至大帥戰功亞變蛟與三¶
桂同守寧逺有功十六年春督兵入衛賜宴武英殿命¶
從大學士呉甡南征不果行明年三月從李建㤗西征¶
李自成兵至科遂降封懐仁伯廣恩初從混天猴為盗¶
既降屢立戰功松山敗還代馬科鎮山海闗是年十一¶
月京師戒嚴廣恩入衛賚銀幣羊酒俄戰龍王口稍有¶
<pb:KR2a0038_WYG_427-11a>¶
掩獲以捷聞帝始惡廣恩觀望降㫖譙責而冀其後效¶
特命叙功明年四月合八鎮兵戰螺山悉潰敗總督趙¶
光抃請帝召之入用為武經畧廣恩以帝頻戮大将已¶
又多過懼不敢至假索餉名頓真定大學士呉甡将南¶
征宻請帝嚴㫖逮治而已力救率之𠞰㓂廣恩感甚無¶
何帝遣中官齎二萬金犒其軍且諭以温㫖廣恩遂騎¶
不為甡用大掠臨洺闗徑歸陜西帝不得已命隸督師¶
孫傳庭辦賊十月郟縣師覆加廣恩盪㓂将軍俾緣道¶
<pb:KR2a0038_WYG_427-11b>¶
収潰卒以保潼闗未㡬潼闗亦破廣恩西奔固原賊将¶
追躡及之即開門降自成大喜握手共飲封桃源伯通¶
口辯無勇畧既敗歸仍鎮宻雲其年冬奉詔入衛命守¶
禦三河平谷¶
¶
　　大清兵下山東通尾之而南抵青州迄不敢一戰明年¶
復尾而北戰螺山敗績已命從甡南征甡未行而斥乃¶
令通轄薊鎮西協五月汰宻雲總兵官命兼轄中協四¶
路尋用孔希貴於西協而命通専轄中協十月闗外有¶
<pb:KR2a0038_WYG_427-12a>¶
警命率師赴援以銀牌二百為賞功用事定復移鎮西¶
協帝顧通厚有蟒衣王帶之賜召見稱卿而不名錫之¶
宴奨勞備至明年賊逼宣府命移守居庸封定西伯無¶
何賊犯闗即偕中官杜之秩迎降京師遂陷光先梟将¶
也與賊角陜西功最多自遼左遣還廢不用後聞廣恩¶
從賊亦詣賊降又有陳永福者守開封射李自成中目¶
及自成陷山西令廣恩諭之降永福懼誅意猶豫自成¶
折箭以示信乃降封為文水伯後自成敗還山西永福¶
<pb:KR2a0038_WYG_427-12b>¶
為守太原殺晉府宗室殆盡¶
¶
　　劉肇基字鼎維遼東人嗣世職指揮僉事遷都司僉書¶
隸山海總兵官尤世威麾下崇禎七年從世威援宣府¶
又從𠞰中原賊進逰擊戍雒南蘭草川明年遇賊戰敗¶
傷臂未幾世威罷肇基及逰擊羅岱分将其兵與祖寛¶
大破賊汝州斬首千六百有竒後從寛數有功而其部¶
下皆邊軍久戍思歸與寛軍譟而走總理盧象昇乃遣¶
之入秦其秋畿輔有警始還山海竟坐前罪解職令從¶
<pb:KR2a0038_WYG_427-13a>¶
征自效俄以固守永平功復職屢遷遼東副總兵十二¶
年冬薊遼總督洪承疇請用為署總兵官分練寧逺諸¶
營卒兵部尚書傅宗龍稍持之帝怒下宗龍獄擢肇基¶
都督僉事任之明年三月錦州有警承疇命呉三桂偕¶
肇基赴松山為聲援三桂困松杏間肇基救出之喪士¶
卒千人七月與曹變蛟等戰黄土臺及松山杏山九月¶
復戰杏山肇基軍稍却承疇甄别諸将解肇基職代以¶
王廷臣十七年春加都督同知提督南京大教場及福¶
<pb:KR2a0038_WYG_427-13b>¶
王立史可法督師淮揚肇基請從征自效屢加左都督¶
太子太保可法議分布諸将奏薦李成棟賀大成王之¶
綱李本身胡茂楨為總兵官成棟鎮徐州大成揚州之¶
綱開封本身茂楨隸高傑麾下為前鋒而令肇基駐高¶
家集李棲鳯駐雎寧以防河棲鳯本甘肅總兵以地失¶
留淮揚間也閣標前鋒則用張天禄駐瓜洲十一月肇¶
基棲鳯以可法命謀取宿遷初八日渡河復其城越數¶
日¶
¶
<pb:KR2a0038_WYG_427-14a>¶
　　大清兵圍邳州軍城北肇基軍城南相持半月¶
¶
　　大清兵引去¶
¶
　　順治二年三月¶
¶
　　大清兵抵揚州可法邀諸将赴援獨肇基自白洋河趨¶
赴過高郵不見妻子既入城請乗¶
¶
　　大清兵未集背城一戰可法持重肇基乃分守北門發¶
礮傷圍者已而城破率所部四百人巷戰格殺數百人¶
後騎來益衆力不支一軍皆沒副将乙邦才馬應魁荘¶
<pb:KR2a0038_WYG_427-14b>¶
子固等皆同死乙邦才青州人崇禎中以隊長擊賊於¶
河南江北間大将黄得功與賊戰霍山單騎逐賊陷淖¶
中賊圍而射之馬斃得功徒步闘天将暮僅餘二矢邦¶
才大呼衝賊走得功乃得出邦才授以己馬分矢與之¶
且走且射殪追騎十餘人始得及其軍得功自是知邦¶
才時有張衡者亦以驍敢名賊圍六安急總督馬士英¶
救之甫至斥其左右副将而號於軍中曰孰為乙邦才¶
張衡者兩人入謁即牒補副将以其兵授之曰為我入¶
<pb:KR2a0038_WYG_427-15a>¶
六安取知州状來報兩人出即簡精騎二百夜衝賊陣¶
而入遶城大呼曰大軍至矣固守勿懈城中人喜守㿽¶
堅兩人促知州署状復奪圍出不損一騎時潁夀六安¶
霍山諸州縣數被㓂邦才大小十餘戰咸有功及可法¶
鎮揚州攜之行至是戰敗自刎死馬應魁字守卿貴池¶
人初為小将率家丁五十人巡村落間猝遇賊衆懼欲¶
奔應魁大聲曰勿怖死死命也連發二矢殪二賊賊即¶
退可法因拔為副總兵俾領旗鼓每戰披白甲大書盡¶
<pb:KR2a0038_WYG_427-15b>¶
忠報國四字於背至是巷戰死荘子固字憲伯遼東人¶
年十三殺人亡命後從軍有功積官至參将嘗從山西¶
總兵許定國救開封軍半道譟歸定國獲罪子固輯餘¶
衆得免議後可法出鎮用為副總兵俾興屯於徐州¶
歸徳間子固募壮士七百人以赤心報國為號聞揚¶
州被圍率衆馳救三日而至城将破欲擁可法出城¶
遇¶
¶
　　大清兵格闘死他若副将樓挺江雲龍李豫參将陶國¶
<pb:KR2a0038_WYG_427-16a>¶
祚許謹馮國用陳光玉李隆徐純仁逰擊李大忠孫開¶
忠都司姚懐龍解學曽等十餘人皆以巷戰死¶
¶
　　贊曰金國鳯之善守曹變蛟之力戰均無媿良将材然¶
肇基効命偏隅孤忠彌厲而運移事易難於建功而易¶
於挫敗至謀勇兼絀以身殉之葢天命有歸莫之為而¶
為者矣¶
¶
¶
<pb:KR2a0038_WYG_427-16b>¶
¶
¶
¶
¶
¶
¶
¶
　　明史卷二百七十二¶
¶

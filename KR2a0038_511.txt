# -*- mode: mandoku-view -*-
#+TITLE: 明史
#+DATE: 2019-03-29 20:49:20.659312
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 511
<pb:KR2a0038_WYG_511-1a>¶
　　欽定四庫全書¶
¶
　　明史卷三百十四考證¶
¶
　　姚安傳元立統矢千戸　(臣)章宗瀛按元史地理志統¶
矢千戸之立在憲宗七年至元十二年罷統矢立姚¶
州隸大理路至天厯初乃陞為路𫝊所載未詳謹附¶
識¶
¶
　　姚安傳土舎鳳文作亂　(臣)章宗瀛按是時適因安銓¶
之亂巡撫𫝊習調朝文兵千餘守厰江朝文遂據厰¶
<pb:KR2a0038_WYG_511-1b>¶
江還攻武定殺同知袁俸知州秦鍵等十三人見明¶
紀事本末謹附識¶
¶
　　尋甸𫝊巡撫傳習檄守巡官討之　(臣)章宗瀛按是時¶
習檄參政黄昭道副使周奎統官軍討之敗績見識¶
大録謹附識¶
¶
　　麗江傳宋時麽些蠻䝉醋據之　(臣)章宗瀛按䝉醋明¶
統志作䝉醋醋與此小異謹附考¶
¶
　　麗江傳三十年改為麗江軍民府　(臣)章宗瀛按永樂¶
<pb:KR2a0038_WYG_511-2a>¶
九年九月麗江軍民府知府木初遣人貢馬賜鈔幣¶
見明實録謹附識¶
¶
　　元江傳後為麽些徒蠻阿𤏡諸部所據元時内附　(臣)¶
章宗瀛按阿𤏡諸部以憲宗四年内附七年復叛至¶
元十三年遙立元江府以覊縻之二十五年命雲南¶
王討平其地乃更置元江路此所載未晰謹附考¶
¶
　　永昌傳洪武十五年定雲南立金齒衛　(臣)章宗瀛按¶
明實録永昌洪武十五年三月己未仍為府屬布政¶
<pb:KR2a0038_WYG_511-2b>¶
司地理志所載同傳未詳謹附識¶
¶
　　永昌傳其長官司二　(臣)章宗瀛按地理志稱永昌所屬¶
長官司三曰施甸曰鳳谿曰茶山茶山為永樂五¶
年析孟養地置屬金齒軍民司嘉靖元年屬府此所¶
載獨遺茶山謹畫一増¶
¶
　　鎮康府十七年改為州　(臣)章宗瀛按鎮康降為州後¶
尋廢以其地屬灣甸州永樂七年七月復置見明實¶
録傳未載謹附識¶
¶
<pb:KR2a0038_WYG_511-3a>¶
　　鎮康傳以中官徐亮使西南蠻　(臣)章宗瀛按徐亮使¶
西南時曩光阻道並刼奪賜物至是遣頭目刀怕愣¶
等來朝乞貸罪復遣給事中周讓行人方濬往戒諭¶
之見明實録謹附識¶
¶
　　大侯傳六年長官刀奉偶遣弟不納狂來貢　(臣)章宗¶
瀛按永樂九年六月刀奉偶遣弟混三等貢馬及方¶
物賜鈔及文綺襲衣見明實録傳未載謹附識¶
¶
　　瀾滄傳福建布政李韶以前任雲南參政知土俗事宜¶
<pb:KR2a0038_WYG_511-3b>¶
上疏言四事　(臣)章宗瀛按明實録李韶是疏在𢎞¶
治十二年九月乙丑此作十一年又韶前任雲南右¶
參政此作參議均誤謹據改¶
¶
　　麓川傳任發方修貢冀緩師　(臣)章宗瀛按思任未叛¶
時孟養宣慰司刀賔玉嘗遣思任質晟府晟兒子畜¶
之至是晟遣指揮車琳等諭降思任佯諾晟遂信之¶
見明紀事本末謹附識¶
¶
　　麓川傳政追至空泥　(臣)章宗瀛按政是時與其子瑛¶
<pb:KR2a0038_WYG_511-4a>¶
部將顧勇等乘勝深入比至空泥知無援乃遣瑛還¶
而身與顧勇等陷陣死見識大録謹附識¶
¶
　　麓川傳仍勅晟豫籌糧糒　(臣)章宗瀛按正統四年五¶
月以沐昻為征南將軍充總兵官討賊明年五月昻¶
抵隴把以糧乏引歸參將張榮敗績于芒市下詔切¶
責見明實録謹附識¶
¶
　　麓川傳百道環攻復縱火焚其營　(臣)章宗瀛按是時¶
都督同知李安駐潞江䕶餉道既而賊破安恥已功¶
<pb:KR2a0038_WYG_511-4b>¶
不與聞賊有屯於髙黎貢山者往攻之不利為賊所¶
躡都指揮趙斌等傷者千八百餘人明年六月論斬¶
下獄見明實録謹附識¶
¶
　　麓川傳於是復命王驥蔣貴等統大軍再征麓川　(臣)¶
章宗瀛按驥等再征麓川之命在正統七年九月見¶
明實録本紀作八月誤謹附考¶
¶
　　麓川傳大軍遣木邦罕欽擒多俺殺　(臣)章宗瀛按多¶
俺就戮之後旋築平麓城於猛夘以興屯田見一統¶
<pb:KR2a0038_WYG_511-5a>¶
志謹附識¶
¶
¶
¶
¶
¶
¶
¶
<pb:KR2a0038_WYG_511-5b>¶
¶
¶
¶
¶
¶
¶
¶
　　明史卷三百十四考證¶
¶

# -*- mode: mandoku-view -*-
#+TITLE: 明史
#+DATE: 2019-03-29 20:49:13.836302
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 47
<pb:KR2a0038_WYG_047-1a>¶
　　欽定四庫全書¶
¶
　　明史卷四十七¶
¶
　　大學士張廷玉等奉　敕修¶
¶
　　志第二十三¶
¶
　　禮一(吉禮一)¶
¶
　　周官儀禮尚已然書缺簡脱因革莫詳自漢史作禮志後¶
皆因之一代之制始的然可考歐陽氏云三代以下治出¶
於二而禮樂為虚名要其用之郊廟朝廷下至閭里州¶
<pb:KR2a0038_WYG_047-1b>¶
黨者未甞無可觀也惟能修明講貫以實意行乎其間則¶
格上下感鬼神教化之成即在是矣安見後世之禮必不¶
可上追三代哉明太祖初定天下他務未遑首開禮樂二¶
局廣徵耆儒分曹究討洪武元年命中書省暨翰林院太¶
常寺定擬祀典乃厯敘沿革之由酌定郊社宗廟議以進禮官¶
及諸儒臣又編集郊廟山川等儀及古帝王祭祀感格¶
可垂鑒戒者名曰有心録二年詔諸儒臣修禮書明年告成賜名大¶
明集禮其書凖五禮而益以冠服車輅儀仗鹵簿字學音樂凡升降儀節¶
<pb:KR2a0038_WYG_047-2a>¶
制度名數纎悉畢具又屢敕議禮臣李善長傅瓛宋濂¶
詹同陶安劉基魏觀崔亮牛諒陶凱朱升樂韶鳳李原¶
名等編輯成集且詔郡縣舉髙潔博雅之士徐一夔梁¶
寅周子諒胡行簡劉宗弼董彞蔡深滕公琰至京同修¶
禮書在位三十餘年所著書可考見者曰孝慈錄曰洪¶
武禮制曰禮儀定式曰諸司職掌曰稽古定制曰國朝¶
制作曰大禮要議曰皇朝禮制曰大明禮制曰洪武禮¶
法曰禮制集要曰禮制節文曰太常集禮曰禮書若夫¶
<pb:KR2a0038_WYG_047-2b>¶
釐正祀典凡天皇太乙六天五帝之類皆為革除而諸¶
神封號悉改從本稱一洗矯誣陋習其度越漢唐逺矣¶
又詔定國恤父母並斬衰長子降為期年正服旁服以¶
遞而殺斟酌古今葢得其中永樂中頒文公家禮於天¶
下又定巡狩監國及經筵日講之制後宫罷殉始於英¶
宗陵廟嫡庶之分正於孝宗暨乎世宗以制禮作樂自¶
任其更定之大者如分祀天地復朝日夕月於東西郊¶
罷二祖並配以及祈榖大雩享先蠶祭聖師易至聖先¶
<pb:KR2a0038_WYG_047-3a>¶
師號皆能折衷於古獨其排衆議祔睿宗太廟躋武宗¶
上徇本生而違大統以明察始而以豐昵終矣當時將¶
順之臣各為之説今其存者若明倫大典則御製序文¶
以行之禮儀成典則李時等奉敕而修郊祀考議則張¶
孚敬所進者也至大明㑹典自孝宗朝集纂其於禮制¶
尤詳世宗神宗時數有増益一代成憲畧具是焉今以¶
五禮之序條為品式而隨時損益者則依類編入以識¶
沿革云¶
¶
<pb:KR2a0038_WYG_047-3b>¶
　　壇壝之制　　神位祭器玉帛牲牢祝冊之數¶
¶
　　籩豆之實　　祭祀雜議諸儀¶
¶
　　祭祀日期　　習儀¶
¶
　　齋戒　　　　遣官祭祀¶
¶
　　分獻陪祀¶
¶
　　五禮一曰吉禮凡祀事皆領於太常寺而屬於禮部明¶
初以圜丘方澤宗廟社稷朝日夕月先農為大祀太嵗¶
星辰風雲雷雨嶽鎮海瀆山川歴代帝王先師旗纛司¶
<pb:KR2a0038_WYG_047-4a>¶
中司命司民司祿夀星為中祀諸神為小祀後改先農¶
朝日夕月為中祀凡天子所親祀者天地宗廟社稷山¶
川若國有大事則命官祭告其中祀小祀皆遣官致祭¶
而帝王陵廟及孔子廟則𫝊制特遣焉每嵗所常行者¶
大祀十有三正月上辛祈榖孟夏大雩季秋大享冬至¶
圜丘皆祭昊天上帝夏至方丘祭皇地祗春分朝日於¶
東郊秋分夕月於西郊四孟季冬享太廟仲春仲秋上¶
戊祭太社太稷中祀二十有五仲春仲秋上戊之明日¶
<pb:KR2a0038_WYG_047-4b>¶
祭帝社帝稷仲秋祭太嵗風雲雷雨四季月將及嶽鎮¶
海瀆山川城隍霜降日祭旗纛於教塲仲秋祭城南旗¶
纛廟仲春祭先農仲秋祭天神地祗於山川壇仲春仲¶
秋祭歴代帝王廟春秋仲月上丁祭先師孔子小祀八¶
孟春祭司户孟夏祭司竈季夏祭中霤孟秋祭司門孟¶
冬祭司井仲春祭司馬之神清明十月朔祭泰厲又於¶
每月朔望祭火雷之神至京師十廟南京十五廟各以¶
嵗時遣官致祭其非常祀而間行之者若新天子耕耤¶
<pb:KR2a0038_WYG_047-5a>¶
而享先農視學而行釋奠之類嘉靖時皇后享先蠶祀¶
髙禖皆因時特舉者也其王國所祀則太廟社稷風雲¶
雷雨封内山川城隍旗纛五祀厲壇府州縣所祀則社¶
稷風雲雷雨山川厲壇先師廟及所在帝王陵廟各衞¶
亦祭先師至於庶人亦得祭里社榖神及祖父母父母¶
并祀竈載在祀典雖時稍有更易其大要莫能踰也至¶
若壇壝之制神位祭器玉帛牲牢祝冊之數籩豆之實¶
酒齊之名析其彼此之異同訂其初終之損益臚於首¶
<pb:KR2a0038_WYG_047-5b>¶
簡畧於本條庶無缺遺亦免繁複云爾¶
¶
　　壇壝之制明初建圜丘於正陽門外鍾山之陽方丘於¶
太平門外鍾山之隂圜丘壇二成上成廣七丈髙八尺¶
一寸四出陛各九級正南廣九尺五寸東西北八尺一¶
寸下成周圍壇面縱横皆廣五丈髙視上成陛皆九級¶
正南廣一丈二尺五寸東西北殺五寸五分甃磚䦨楯¶
皆以琉璃為之壝去壇十五丈髙八尺一寸四面靈星¶
門南三門東西北各一外垣去壝十五丈門制同天下¶
<pb:KR2a0038_WYG_047-6a>¶
神祗壇在東門外神庫五楹在外垣北南向厨房五楹¶
在外壇東北西向庫房五楹南向宰牲房三楹天池一¶
又在外庫房之北執事齋舍在壇外垣之東南坊二在¶
外門外横甬道之東西燎壇在内壝外東南丙地髙九¶
尺廣七尺開上南出户方丘壇二成上成廣六丈髙六¶
尺四出陛南一丈東西北八尺皆八級下成四面各廣¶
二丈四尺髙六尺四出陛南丈二尺東西北一丈皆八¶
級壝去壇十五丈髙六尺外垣四面各六十四丈餘制¶
<pb:KR2a0038_WYG_047-6b>¶
同南郊有浴室瘞坎在内壝外壬地洪武四年改築圜¶
丘上成廣四丈五尺髙二尺五寸下成每面廣一丈六¶
尺五寸髙四尺九寸二成通徑七丈八尺壇至内壝牆¶
四面各九丈八尺五寸内壝牆至外壝牆南十三丈九¶
尺四寸北十一丈東西各十一丈七尺方丘上成廣二¶
丈九尺四寸髙三尺九寸下成每面廣丈五尺五寸髙¶
三尺八寸通徑七丈四寸壇至内壝牆四面皆八丈九¶
尺五寸内壝牆至外壝牆四面各八丈二尺十年改定¶
<pb:KR2a0038_WYG_047-7a>¶
合祀之典即圜丘舊制而以屋覆之名曰大祀殿凡十¶
二楹中石臺設上帝皇地祗座東西廣三十二楹正南¶
大祀門六楹接以步廊與殿廡通殿後天庫六楹瓦皆¶
黄琉璃厨庫在殿東北宰牲亭井在厨東北皆以步廊¶
通殿兩廡後繚以圍牆南為石門三洞以達大祀門謂¶
之内壇外周垣九里三十步石門三洞南為甬道三中¶
神道左御道左王道道兩旁稍低為從官之地齋宫在¶
外垣内西南東向其後殿瓦易青琉璃二十一年増修¶
<pb:KR2a0038_WYG_047-7b>¶
壇壝壇後樹松柏外壝東南鑿池二十區冬月伐冰藏¶
凌隂以供夏秋祭祀之用成祖遷都北京如其制嘉靖¶
九年復改分祀建圜丘壇於正陽門外五里許大祀殿¶
之南方澤壇於安定門外之東圜丘二成壇面及欄俱¶
青琉璃邊角用白玉石髙廣尺寸皆遵祖制而神路轉¶
逺内門四南門外燎爐毛血池西南望燎臺外門亦四¶
南門外左具服臺東門外神庫神厨祭器庫宰牲亭北¶
門外正北泰神殿正殿以藏上帝太祖之主配殿以藏¶
<pb:KR2a0038_WYG_047-8a>¶
從祀諸神之主外建四天門東曰泰元南曰昭亨西曰¶
廣利又西鑾駕庫又西犧牲所其北神樂觀北曰成貞¶
北門外西北為齋宮迤西為壇門壇北舊天地壇即大¶
祀殿也十七年撤之又改泰神殿曰皇穹宇二十四年¶
又即故大祀殿之址建大享殿方澤亦二成壇面黄琉¶
璃陛増為九級用白石圍以方坎内北門外西瘞位東¶
燈臺南門外皇祗室外西門外迤西神庫神厨宰牲亭¶
祭器庫北門外西北齋宫又外建四天門西門外北為¶
<pb:KR2a0038_WYG_047-8b>¶
鑾駕庫遣官房内陪祀官房又外為壇門門外為泰折¶
街牌坊䕶壇地千四百餘畝太社稷壇在宫城西南東¶
西峙明初建廣五丈髙五尺四出陛皆五級壇土五色¶
隨其方黄土覆之壇相去五丈壇南皆樹松二壇同一¶
壝方廣三十丈髙五尺甃磚四門飾色隨其方周垣四¶
門南靈星門三北㦸門五東西㦸門三㦸門各列㦸二¶
十四洪武十年改壇午門右社稷共一壇為二成上成¶
廣五丈下成廣五丈三尺崇五尺外壝崇五尺四面各¶
<pb:KR2a0038_WYG_047-9a>¶
十九丈有竒外垣東西六十六丈有竒南北八十六丈¶
有竒垣北三門門外為祭殿其北為拜殿外復為三門¶
垣東西南門各一永樂中建壇北京如其制帝社稷壇¶
在西苑壇址髙六寸方廣二丈五尺甃細磚實以浄土¶
壇北樹二坊曰社街王國社稷壇髙廣殺太社稷十之¶
三府州縣社稷壇廣殺十之五髙殺十之四陛三級後¶
皆定同壇合祭如京師朝日夕月壇洪武三年建朝日¶
壇髙八尺夕月壇髙六尺俱方廣四丈兩壝壝各二十¶
<pb:KR2a0038_WYG_047-9b>¶
五步二十一年罷嘉靖九年復建壇各一成朝日壇紅¶
琉璃夕月壇用白朝日壇陛九級夕月壇六級俱白石¶
各建天門二先農壇髙五尺廣五丈四出陛御耕耤位¶
髙三尺廣二丈五尺四出陛山川壇洪武九年建正殿¶
拜殿各八楹東西廡二十四楹西南先農壇東南具服¶
殿殿南耤田壇東旗纛廟後為神倉周垣七百餘丈垣¶
内地嵗種榖蔬供祀事嘉靖十年改名天神地祗壇分¶
列左右太嵗壇與嶽瀆同嶽鎮海瀆山川城隍壇據髙¶
<pb:KR2a0038_WYG_047-10a>¶
阜南向髙二尺五寸方廣十倍四出陛南向五級東西¶
北三級王國山川壇髙四尺四出陛方三丈五尺天下¶
山川所在壇髙三尺四出陛三級方二丈五尺¶
¶
　　神位祭器玉帛牲牢祝冊之數神位圜丘洪武元年冬¶
至正壇第一成昊天上帝南向第二成東大明星辰次¶
之西夜明太嵗次之二年奉仁祖配位第一成西向三¶
年壇下壝内増祭風雲雷雨七年更定内壝之内東西¶
各三壇星辰二壇分設於東西其次東則太嵗五嶽西¶
<pb:KR2a0038_WYG_047-10b>¶
則風雲雷雨五鎮内壝之外東西各二壇東四海西四¶
瀆次天下神祗壇東西分設方丘洪武二年夏至正壇¶
第一成皇地祗南向第二成東五嶽次四海西五鎮次¶
四瀆三年奉仁祖配位第一成西向壇下壝内増祭天¶
下山川七年更定内壝之内東西各二壇東四海西四¶
瀆次二壇天下山川内壝之外東西各設天下神祗壇¶
一十二年正月合祀大祀殿正殿三壇上帝皇地祗並¶
南向仁祖配位在東西向從祀十四壇丹陛東一壇曰¶
<pb:KR2a0038_WYG_047-11a>¶
大明西一壇曰夜明兩廡壇各六星辰二壇次東太嵗¶
五嶽四海次西風雲雷雨五鎮四瀆二壇又次天下山¶
川神祗二壇俱東西向二十一年增修丹墀内石臺四¶
大明夜明各一星辰二内壝外石臺二十東十壇北嶽¶
北鎮東嶽東鎮東海太嵗帝王山川神祗四瀆西十壇¶
北海西嶽西鎮西海中嶽中鎮風雲雷雨南嶽南鎮南¶
海俱東西向臺髙三尺有竒周以石欄陟降為磴道臺¶
上琢石鑿龕以置神位建文時撤仁祖改奉太祖配位¶
<pb:KR2a0038_WYG_047-11b>¶
第一成西向洪熙元年増文皇帝於太祖下嘉靖九年¶
復分祀之典圜丘則東大明西夜明次東二十八宿五¶
星周天星辰次西風雲雷雨共四壇方丘則東五嶽基¶
運翊聖神烈三山西五鎮天夀純徳二山次東四海次¶
西四瀆南北郊皆獨奉太祖配太社稷配位别見先農¶
正位南向后稷配位西向凡神位天地祖宗曰神版餘¶
曰神牌圜丘神版長二尺五寸廣五寸厚一寸趺髙五¶
寸以栗木為之正位題曰昊天上帝配位題曰某祖某¶
<pb:KR2a0038_WYG_047-12a>¶
皇帝並黄質金字從祀風雲雷雨位版赤質金字神席¶
上帝用龍椅龍案上施錦褥配位同從祀位置於案不¶
設席方丘正位曰皇地祗配位及從祀制並同圜丘奉¶
先殿帝后神主髙尺二寸廣四寸趺髙二寸用木飾以¶
金鏤以青字龕髙二尺廣二尺趺髙四寸朱漆鏤金龍¶
鳳花版開二牕施紅紗側用金銅環内織金文綺為藉¶
社稷社主用石髙五尺廣五尺上㣲鋭立於壇上半在¶
土中近南北向稷不用主洪武十年皆設木主丹漆之¶
<pb:KR2a0038_WYG_047-12b>¶
祭畢貯於庫仍用石主埋壇中㣲露其末後奉祖配其¶
位製塗金牌座如先聖匵用架罩嘉靖中藏於寢廟帝¶
社稷神位以木髙一尺八寸廣三寸朱漆質金書壇南¶
置石龕以藏神位王府州縣社主皆用石長二尺五寸¶
廣尺五寸日月壇神位以松柏為之長二尺五寸廣五¶
寸趺髙五寸朱漆金字餘倣此祭器南郊洪武元年定¶
正位豋一籩豆各十二簠簋各二爵三壇上太尊二著¶
尊犧尊山罍各一壇下太尊一山罍二從祀位豋一籩¶
<pb:KR2a0038_WYG_047-13a>¶
豆各十簠簋各二東西各設著尊二犧尊二北郊同七¶
年増圜丘從祀共設酒尊六於壇西大明夜明位各三¶
天下神祗鉶三籩豆各八簠簋各二壝内外東西各設¶
酒尊三每位爵三方丘嶽鎮各設酒尊三壝内東西各¶
設酒尊三壝外東西各設酒尊三每位爵三神祗與圜¶
丘同八年圜丘從祀更設豋一鉶二每位増酒斚星辰¶
天下神祗各三十太嵗風雲雷雨嶽鎮海瀆各十五方¶
丘從祀同十年定合祀之典各壇陳設如舊惟太嵗風¶
<pb:KR2a0038_WYG_047-13b>¶
雲雷雨酒盞各十東西廡俱共設酒尊三爵十八於壇¶
南二十一年更定正殿上三壇每壇豋一籩豆各十二¶
簠簋各二共設酒尊六爵九於殿東南西向丹墀内四¶
壇大明夜明各豋一籩豆十簠簋二酒尊三爵三星辰¶
二壇各豋一鉶二酒盞三十餘與大明同壝外二十壇¶
各豋一鉶二籩豆各十簠簋各二酒盞十酒尊三爵三¶
神祗壇鉶三籩豆各八帝王山川四瀆中嶽風雲雷雨¶
神祗壇酒盞各三十餘並同嶽鎮太廟時享洪武元年¶
<pb:KR2a0038_WYG_047-14a>¶
定每廟登一鉶三籩豆各十二簠簋各二共酒尊三金¶
爵八瓷爵十六於殿東西向二十一年更定每廟豋二¶
鉶二𢎞治時九廟通設酒尊九祫祭加一金爵十七祫¶
祭加二瓷爵三十四祫祭加四親王配享洪武三年定¶
豋鉶各三籩豆各十二簠簋各二酒尊三酒注二二十¶
一年更定豋鉶各一爵各三籩豆各十簠簋各二共用¶
酒尊三於殿東功臣配享洪武二年定每位籩豆各二¶
簠簋各二三年增定共用酒尊二酒注二二十一年更¶
<pb:KR2a0038_WYG_047-14b>¶
定十壇每壇鉶一籩豆各二簠簋各一爵三共用酒尊¶
三於殿西太社稷洪武元年定鉶三籩豆各十簠簋各¶
二配位同正配位皆設酒尊三於壇東十一年更定每¶
位豋一鉶二籩豆十二正配位共設酒尊三爵九後太¶
祖成祖並配時増酒尊一爵三府州縣社稷鉶一籩豆¶
四簠簋二朝日夕月洪武三年定太尊著尊山罍各二¶
在壇上東南隅北面象尊壺尊山罍各二在壇下籩豆¶
各十簠簋各二豋鉶各三先農與社稷同加豋一籩豆¶
<pb:KR2a0038_WYG_047-15a>¶
減二神祗洪武二年定每壇籩豆各四簠簋豋爵各一¶
九年更定正殿共設酒尊三爵七兩廡各設酒尊三爵¶
三餘如舊二十一年更定每壇豋一鉶二籩豆各十簠¶
簋各二酒盞三十星辰正殿中豋一鉶二餘九壇鉶二¶
每壇籩豆十簠簋各一酒盞三十爵一共設酒尊三太¶
嵗諸神籩豆各八簠簋各二酒尊三嶽瀆山川同歴代¶
帝王洪武四年定豋一鉶二籩豆各八簠簋各一俎一¶
爵三尊三七年更定豋鉶簠簋各一籩豆各十爵各三¶
<pb:KR2a0038_WYG_047-15b>¶
共設酒尊五於殿西階酒尊三於殿東階二十一年増¶
定每位鉶二簠簋各二五室共設酒尊三爵四十八配¶
位每壇籩豆各二簠簋各一饋盤一每位鉶一酒盞三¶
三皇籩豆各八簠簋各二豋鉶各二爵三犧尊象尊山¶
罍各一配位籩豆各四簠簋各二鉶一爵三犧尊象尊¶
各一至聖先師洪武元年定籩豆各六簠簋各二豋一¶
鉶二犧尊象尊山罍各一四配位籩豆各四簠簋各一¶
豋一十哲兩廡籩豆二四年更定正位籩豆各十酒尊¶
<pb:KR2a0038_WYG_047-16a>¶
三爵三餘如舊四配每位酒尊一餘同正位十哲東西¶
各爵一每位籩豆各四簠簋各一鉶一酒盞一兩廡東¶
西各十三壇東西各爵一每壇籩豆各四簠簋各一酒¶
盞四十五年更定正位酒尊一爵三豋一鉶二籩豆各¶
八簠簋各二四配位共酒尊一各爵三豋一鉶二籩豆¶
各六簠簋各一十哲共酒尊一東西各爵五鉶一籩豆¶
各四簠簋各一東西廡每四位爵四籩豆各二簠簋各¶
一景泰六年増兩廡籩豆各二簠簋各一成化十二年¶
<pb:KR2a0038_WYG_047-16b>¶
増正位籩豆為十二嘉靖九年仍減為十旗纛與先農¶
同馬神籩豆各四簠簋豋象尊壺尊各一玉帛牲牢玉¶
三等上帝蒼璧皇地祗黄琮太社太稷兩圭有邸朝日¶
夕月圭璧五寸帛五等曰郊祀制帛郊祀正配位用之¶
上帝蒼地祗黄配位白曰禮神制帛社稷以下用之社¶
稷黒大明赤夜明星辰太嵗風雲雷雨天下神祗俱白¶
五星五色嶽鎮四海陵山隨方色四瀆黒先農正配皆¶
青羣神白帝王先師皆白旗纛洪武元年用黒七年改¶
<pb:KR2a0038_WYG_047-17a>¶
赤九年定黒二白五曰奉先制帛太廟用之每廟二曰¶
展親制帛親王配享用之曰報功制帛功臣配享用之¶
皆白每位各一惟圜丘嘉靖九年用十二而周天星辰¶
則共用十孔廟十哲兩廡東西各一云又洪武十一年¶
上以小祀有用楮錢者為不經禮臣議定在京大祀中¶
祀用制帛有篚在外王國府州縣亦如之小祀惟用牲¶
醴牲牢三等曰犢曰羊曰豕色尚騂或黝大祀入滌九¶
旬中祀三旬小祀一旬大祀前一月之朔躬詣犧牲所¶
<pb:KR2a0038_WYG_047-17b>¶
視牲每日大臣一人往視洪武二年帝以祭祀省牲去¶
神壇甚邇於人心未安乃定省牲之儀去神壇二百步¶
七年定制大祀皇帝躬省牲中祀小祀遣官嘉靖十一¶
年更定冬夏至祈榖俱祭前五日親視後俱遣大臣圜¶
丘蒼犢方丘黄犢配位各純犢洪武七年増設圜丘配¶
位星辰牛一羊豕三太嵗牛羊豕一風雲雷雨天下神¶
祗羊豕各五方丘配位天下山川牛一羊豕各三太廟¶
禘正配皆太牢祫皆太牢時享每廟犢羊豕各一親王¶
<pb:KR2a0038_WYG_047-18a>¶
配位洪武三年定共牛羊豕一二十一年更定每壇犢¶
羊豕各一功臣配位洪武二年定每位羊豕體各一二¶
十一年更定每壇羊豕一太社稷犢羊豕各一配位同¶
府州縣社稷正配位共羊一豕一洪武七年増設各羊¶
一豕一朝日夕月犢羊豕各一先農與太社稷同神祗¶
洪武二年定羊六豕六二十一年更定每壇犢羊豕各¶
一嘉靖十年天神左地祗右各牲五星辰每壇羊豕一¶
靈星諸神每神羊豕各一共牛一太嵗諸神皆太牢嶽¶
<pb:KR2a0038_WYG_047-18b>¶
鎮海瀆諸神犢一羊一豕一帝王每室犢羊豕各一配¶
位每壇羊豕各一先師如帝王四配如配位十哲東西¶
各豕一分五兩廡東西各豕一後増為三府州縣學先¶
師羊一豕一四配共羊一豕一解為四體十哲東西各¶
豕一解為五體兩廡豕一解為百八分旗纛洪武九年¶
定犢羊豕永樂後去犢王國及衞所同五祀馬神俱用¶
羊豕祝冊南北郊祝板長一尺一分廣八寸厚二分用¶
楸梓木宗廟長一尺二寸廣九寸厚一分用梓木以楮¶
<pb:KR2a0038_WYG_047-19a>¶
紙冐之羣神帝王先師俱有祝文多不載祝案設於西¶
凡籩豆之實用十二者籩實以形鹽薧魚棗栗榛菱芡¶
鹿脯白餅黒餅糗餌粉餈豆實以韭葅醯醢菁葅鹿醢¶
芹葅兔醢笋葅魚醢脾析豚胉&KR1246;食糝食用十者籩則¶
減糗餌粉餈豆則減&KR1246;食糝食用八者籩又減白黒餅¶
豆又減脾析豚胉用四者籩則止實以形鹽薧魚棗栗¶
豆則止實以芹葅兔醢菁葅鹿醢各二者籩實粟鹿脯¶
豆實菁葅鹿臡簠簋各二者實以黍稷稻粱各一者實¶
<pb:KR2a0038_WYG_047-19b>¶
以稷粱登實以太羮鉶實以和羮洪武三年禮部言禮¶
記郊特牲曰郊之祭也器用陶匏尚質也周禮籩人凡¶
祭祀供簠簋之實䟽曰外祀用瓦簠今祭祀用瓷合古¶
意惟盤盂之屬與古簠簋登鉶異制今擬凡祭器皆用¶
瓷其式皆倣古簠簋登豆惟籩以竹詔從之酒齊倣周¶
制用新舊醅以備五齊三酒其實於尊之名數各不同¶
其祭祀雜議諸儀凡版位皇帝位方一尺二寸厚三寸¶
紅質金字皇太子位方九寸厚二寸紅質青字陪祀官¶
<pb:KR2a0038_WYG_047-20a>¶
位並白質黑字拜褥初用緋洪武三年定制郊丘席為¶
表蒲為裏宗廟社稷先農山川紅文綺為表紅木棉布¶
為裏贊唱凡皇帝躬祀入就位時太常寺奏中嚴奏外¶
辦盥洗升壇飲福受胙各致贊辭又凡祀各設爵洗位¶
滌爵拭爵初升壇唱再拜及祭酒唱賜福胙洪武七年¶
禮部奏其煩瀆悉刪去上香禮明初祭祀皆行洪武七¶
年以翰林詹同言罷嘉靖九年復行拜禮初每節皆再¶
拜洪武九年禮臣奏禮記一獻三獻五獻七獻之文皆¶
<pb:KR2a0038_WYG_047-20b>¶
不載拜禮唐宋郊祀每節行禮皆再拜然亞獻終獻天¶
子不行禮而使臣下行之今議大祀中祀自迎神至飲¶
福送神宜各行再拜禮帝命節為十二拜迎神飲福受¶
胙送神各四拜云登壇脱舄初未行洪武八年詔翰林¶
院臣考定大祀登壇脱舄之禮學士樂韶鳳雜考漢魏¶
以來朝祭儀議於郊祀廟享前期一日有司以席藉地¶
設御幕於壇東南門外設執事宫脱履之次於壇門外¶
西階側祭日大駕入幕次脱舄升壇其升壇執事導駕¶
<pb:KR2a0038_WYG_047-21a>¶
贊禮讀祝并分獻陪祀官皆脱舄於外以次升壇供事¶
協律郎樂舞生依前跣襪就位祭畢降壇納舄從之嘉¶
靖十七年罷其禮¶
¶
　　祭祀日期欽天監選擇太常寺預於十二月朔至奉天¶
殿具奏蓋古卜法不存而擇干支之吉以代卜也洪武¶
七年命太常卿議祭祀日期書之於版依時以祭著為¶
式其祭日遣官監祭不敬失儀者罪之¶
¶
　　習儀凡祭祀先期三日及二日百官習儀於朝天宫嘉¶
<pb:KR2a0038_WYG_047-21b>¶
靖九年更定郊祀冬至習儀於先期之七日及六日¶
齋戒洪武二年學士朱升等奉敕撰齋戒文曰戒者禁¶
止其外齋者整齊其内沐浴更衣出宿外舍不飲酒不¶
茹葷不問疾不弔喪不聴樂不理刑名此則戒也専一¶
其心嚴畏謹慎茍有所思即思所祭之神如在其上如¶
在其左右精白一誠無須臾間此則齋也大祀七日前¶
四日戒後三日齋太祖曰凡祭祀天地社稷宗廟山川¶
等神為天下祈福宜下令百官齋戒若自有所禱於天¶
<pb:KR2a0038_WYG_047-22a>¶
地百神不關民事者不下令又曰致齋以五日七日為¶
期太久人心易怠止臨祭齋戒三日務致精専庶可格¶
神明遂著為令是年從禮部尚書崔亮奏大祀前七日¶
陪祀官詣中書省受誓戒各揚其職不共其事國有常¶
刑宗廟社稷致齋三日不誓戒三年諭禮部尚書陶凱¶
曰人心操舎無常必有所警而後無所放乃命禮部鑄¶
銅人一髙尺有五寸手執牙簡大祀則書致齋三日中¶
祀則書致齋二日於簡上太常司進置齋所四年定天¶
<pb:KR2a0038_WYG_047-22b>¶
子親祀齋五日遣官代祀齋三日降香齋一日五年命¶
諸司各置木牌以警䙝慢刻文其上曰國有常憲神有¶
鑒焉凡祭祀則設之又從陶凱奏凡親祀皇太子宫中¶
居守親王戎服侍從皇太子親王雖不陪祀一體齋戒¶
六年建陪祀官齋房於北郊齋宫之西南復定齋戒禮¶
儀凡祭天地正祭前五日午後沐浴更衣處外室次早¶
百官於奉天門觀誓戒牌次日告仁祖廟退處齋宫致¶
齋三日享宗廟正祭前四日午後沐浴更衣處外室次¶
<pb:KR2a0038_WYG_047-23a>¶
日為始致齋三日祭社稷朝日夕月周天星辰太嵗風¶
雲雷雨嶽鎮海瀆山川等神致齋二日如前儀凡𫝊制¶
降香遣官代祀先一日沐浴更衣處外室次日遣官七¶
年定制凡大祀前期四日太常卿至天下神祗壇奠告¶
中書丞相詣京師城隍廟𤼵咨次日皇帝詣仁祖廟請¶
配享二十一年定制齋戒前二日太常司官宿於本司¶
次日奏請致齋又次日進銅人𫝊制諭文武百官齋戒¶
是日禮部太常司官檄城隍神徧請天下當祀神祗仍¶
<pb:KR2a0038_WYG_047-23b>¶
於各廟焚香三日二十六年定𫝊制誓戒儀凡大祀前¶
三日百官詣闕如大朝儀𫝊制官宣制云某年月日祀¶
於某所爾文武百官自某日為始致齋三日當敬慎之¶
𫝊制訖四拜奏禮畢宣徳七年大祀南郊帝御齋宫命¶
内官内使飲酒食葷入壇唾地者皆罪之司禮監縱容¶
者同罪齋之日御史檢視各官於齋次仍行南京一體¶
齋戒𢎞治五年鴻臚少卿李燧言分獻陪祭等官借居¶
道士房榻貴賤雜處且宣召不便乞於壇所隙地倣天¶
<pb:KR2a0038_WYG_047-24a>¶
夀山朝房體制建齋房從之嘉靖九年定前期三日帝¶
御奉天殿百官朝服聴誓戒萬厯四年十一月禮部以¶
二十三日冬至祀天十八日當奏祭十九日百官受誓¶
戒是日皇太后聖旦百官宜吉服賀一日兩遇禮文服¶
色不同請更奏祭誓戒皆先一日帝命奏祭誓戒如舊¶
而以十八日行慶賀禮¶
¶
　　遣官祭祀洪武二十六年定𫝊制特遣儀是日皇帝陞¶
座如常儀百官一拜禮畢獻官詣拜位四拜𫝊制官由¶
<pb:KR2a0038_WYG_047-24b>¶
御前出宣制如祭孔子則曰某年月日祭先師孔子大¶
成至聖文宣王命卿行禮祭歴代帝王則曰某年月日¶
祭先聖歴代帝王命卿行禮俯伏興四拜禮畢出其降¶
香遣官儀前祀一日清晨皇帝皮弁服陞奉天殿捧香¶
者以香授獻官獻官捧由中陛降中道出至午門外置¶
龍亭内儀仗鼓吹導引至祭所後定祭之日降香如常¶
儀中嚴以待獻官祭畢復命解嚴還宫嘉靖九年定大¶
祀遣官不行飲福禮¶
¶
<pb:KR2a0038_WYG_047-25a>¶
　　分獻陪祀凡分獻官太常寺豫請㫖洪武七年太祖謂¶
學士詹同曰大祀終獻方行分獻禮未當同乃與學士¶
宋濂議以上初獻奠玉帛將畢分獻官即行初獻禮亞¶
獻終獻皆如之嘉靖九年四郊工成帝諭太常寺曰大¶
祀分獻官豫定方可習儀乃用大學士張璁等於大明¶
夜明星辰風雲雷雨四壇舊制分獻用文武大臣及近¶
侍官共二十四人今定四人法司官仍舊例不與凡陪¶
祀洪武四年太常寺引周禮及唐制擬用武官四品文¶
<pb:KR2a0038_WYG_047-25b>¶
官五品以上其老疾瘡疥刑餘喪過體氣者不與從之¶
後定郊祀六科都給事中皆與陪祀餘祭不與又定凡¶
南北郊先期賜陪祀執事官明衣布樂舞生各給新衣¶
制陪祀官入壇牙牌凡天子親祀則佩以入其制有二¶
圓者與祭官佩之方者執事人佩之俱藏内府遇祭則¶
給無者不得入壇洪武二十九年初祀山川諸神流官¶
祭服未入流官公服洪武二十九年從禮臣言未入流¶
官凡祭皆用祭服與九品同¶
<pb:KR2a0038_WYG_047-26a>¶
¶
¶
¶
¶
¶
¶
¶
¶
¶
<pb:KR2a0038_WYG_047-26b>¶
¶
¶
¶
¶
¶
¶
¶
　　明史卷四十七¶
¶

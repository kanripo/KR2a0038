# -*- mode: mandoku-view -*-
#+TITLE: 明史
#+DATE: 2019-03-29 20:49:14.538804
#+PROPERTY: ID KR2a0038
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 89
<pb:KR2a0038_WYG_089-1a>¶
　　欽定四庫全書¶
¶
　　明史卷八十九¶
¶
　　大學士張廷玉等奉　敕修¶
¶
　　志第六十五¶
¶
　　兵一¶
¶
　　明以武功定天下革元舊制自京師達於郡縣皆立衛¶
所外統之都司内統於五軍都督府而上十二衛為天¶
子親軍者不與焉征伐則命將充總兵官調衛所軍領¶
<pb:KR2a0038_WYG_089-1b>¶
之既旋則將上所佩印官軍各回衛所葢得唐府兵遺¶
意文皇北遷一遵太祖之制然内臣觀兵履霜伊始洪¶
宣以後狃於治平故未乆而遂有土木之難于謙創立¶
團營簡精鋭一號令兵將相習其法頗善憲孝武世四¶
朝營制屢更而威益不振衛所之兵疲於番上京師之¶
旅困於占役馴至末造尺籍久虚行伍衰耗流盜蜂起¶
海内土崩宦竪降於闗門禁軍潰於城下而國遂以亡¶
矣今取其一代規制之詳及有闗於軍政者著於篇¶
¶
<pb:KR2a0038_WYG_089-2a>¶
　　京營　　　　　　　侍衛上直軍(皇城守衛京城巡捕)¶
¶
　　四衛營¶
¶
　　京軍三大營一曰五軍一曰三千一曰神機其制皆備¶
於永樂時初太祖建統軍元帥府統諸路武勇尋改大¶
都督府以兄子文正為大都督節制中外諸軍京城内¶
外置大小二場分教四十八衛卒己又分前後中左右¶
五軍都督府洪武四年士卒之數二十萬七千八百有¶
奇成祖増京衛為七十二又分步騎軍為中軍左右掖¶
<pb:KR2a0038_WYG_089-2b>¶
左右哨亦謂之五軍嵗調中都山東河南大寧兵番上¶
京師隸之設提督内臣一武臣二掌號頭官二大營坐¶
營官一把總二中營坐營官一馬步隊把總各一左右¶
掖哨官如之又有十二營掌隨駕馬隊官軍設把總二¶
又有圍子手營掌操練上直乂刀手及京衛步隊官軍¶
設坐營官一統四司以一二三四為號把總各二又有¶
幼官舍人營掌操練京衛幼官及應襲舍人坐營官一¶
四司把總各一此五軍營之部分也已得邊外降丁三¶
<pb:KR2a0038_WYG_089-3a>¶
千立營分五司一掌執大駕龍旗寶纛勇字旗負御寳¶
及兵仗局什物上直官軍一掌執左右二十隊勇字旗¶
大駕旗纛金鼓上直官軍一掌傳令營旗牌御用監盔¶
甲尚冠尚衣尚履什物上直官軍一掌執大駕勇字旗¶
五軍紅盔貼直軍上直官軍一掌殺虎手馬轎及前哨¶
馬營上直明甲官軍随侍營随侍東宫官舍遼東備禦¶
回還官軍提督内臣二武臣二掌號頭官二坐司官五¶
見操把總三十四上直把總十六明甲把總四此三千¶
<pb:KR2a0038_WYG_089-3b>¶
營之部分也已征交阯得火器法立營肄習提督内臣¶
武臣掌號頭官皆視三千營亦分為五軍中軍坐營内¶
臣一武臣一其下四司各監鎗内臣一把司官一把總¶
官二左右掖哨皆如之又因得都督譚廣馬五千匹置¶
營名五千下掌操演火器及随駕䕶衛馬隊官軍坐營¶
内臣武臣各一其下四司各把司官二此神機營之分¶
部也居常五軍肄營陣三千肄巡哨神機肄火器大駕¶
征行則大營居中五軍分駐步内騎外騎外為神機神¶
<pb:KR2a0038_WYG_089-4a>¶
機外為長圍周二十里樵採其中三大營之制如此洪¶
熈時始命武臣一人總理營政宣徳五年以成國公朱¶
勇言選京衛卒隸五軍訓練明年命科道及錦衣官覈¶
諸衛軍數帝之征高煦及破兀良哈皆以京營取勝焉¶
正統二年復因勇言令錦衣等衛守陵衛卒存其半其¶
上直旗校𨽻錦衣仁操餘悉歸三大營土木之難京軍¶
没幾盡景帝用于謙為兵部尚書謙以三大營各為教¶
令臨期調撥兵將不相習乃請於諸營選勝兵十萬分¶
<pb:KR2a0038_WYG_089-4b>¶
十營團練每營都督一號頭官一都指揮二把總十領¶
隊一百管隊二百於三營提督中推一人充總兵官監¶
以内臣兵部尚書或都御史一人為提督其餘軍歸本¶
營曰老家京軍之制一變英宗復辟謙死團營罷憲宗¶
立復之増為十二成化二年復罷命分一等次等訓練¶
尋選得一等軍十四萬有奇帝以數多令仍分十二營¶
團練而區其名有奮耀練顯四武營敢果効鼓四勇營¶
立伸揚振四威營命侯十二人掌之各佐以都指揮監¶
<pb:KR2a0038_WYG_089-5a>¶
以内臣提督以勲臣名其軍曰選鋒不任者仍為老家¶
以供役而團營之法又稍變二十年立殫忠効義二營¶
練京衛舍人餘丁二營永樂間設後廢至是復設未幾¶
以無益罷帝在位乆京營特注意然缺伍至七萬五千¶
有竒大率為權貴所隠占又用汪直總督團營禁旅專¶
掌於内臣自帝始也孝宗即位乃命都御史馬文升為¶
提督是時營軍乆苦工役成化末余子俊嘗言之文升¶
復力陳不可义請於每營馬步鋭卒二千一遇警徴調¶
<pb:KR2a0038_WYG_089-5b>¶
且遵洪永故事五日一操以二日走陣下營以三日演¶
武従之時尚書劉大夏陳弊端十事復奏減修乾清宫¶
卒内臣謂其不恤大工大學士劉健曰愛惜軍士司馬¶
職也帝納之會戸部主事劉夢陽極論役軍之害并及¶
内臣主兵者以語侵夀寧侯下詔獄遂格不行武宗即¶
位十二營鋭卒僅六萬五百餘人稍弱者二萬五千而¶
已給事中葛嵩請選五軍三千營精鋭歸團練而存八¶
萬餘人於營以供役恵安伯張偉謬引舊制以争事遂¶
<pb:KR2a0038_WYG_089-6a>¶
已隠占如故寘鐇反太監張永將京軍徃討中官權益¶
重及流寇起邊將江彬等得幸請調邊軍入衛於是集¶
九邊突騎家丁數萬人於京師名曰外四家立兩官㕔¶
選團營及勇士四衛軍於西官㕔操練正徳元年所選¶
官軍操於東官㕔自是兩官㕔軍為選鋒而十二團營¶
且為老家矣武宗崩大臣用遺命罷之當是時工作浩¶
繁邊將用事京營戎政益大壊給事中王良佐奉敕選¶
軍按籍三十八萬有奇而存者不及十四萬中選者僅¶
<pb:KR2a0038_WYG_089-6b>¶
二萬餘世宗立久之従廷臣言設文臣知兵者一人領¶
京營是時額兵十萬七千餘人而存者僅半専理京營¶
兵部尚書李承勛請足十二萬之數部議遵𢎞治中例¶
老者補以壯丁逃故者清軍官依期解補従之十五年¶
都御史王廷相提督團營條上三弊一軍士多雜派工¶
作終嵗不得入操雖名團營聴征寔與田夫無異二軍¶
士替代吏胥需索重賄貧軍不能辦老羸茍且應役而¶
精壯子弟不得收練三富軍憚營操征調率賄將弁置¶
<pb:KR2a0038_WYG_089-7a>¶
老家數中貧者雖老疲亦常操練語頗切中既而兩郊¶
九廟諸宫殿之工起役軍益多兵部請分番為二半團¶
操半放歸而收其月廩雇役設行一年自後邊警急團¶
營見兵少僅選騎卒三萬仍號東西官㕔餘者悉老弱¶
仍為營師中官私役二十九年俺答入寇兵部尚書丁¶
汝䕫覈營伍不及五六萬人驅出城門皆流涕不敢前¶
諸将領亦相顧變色汝䕫坐誅大學士嚴嵩乃請振刷¶
以圖善後吏部侍郎王邦瑞攝兵部因言國初京營勁¶
<pb:KR2a0038_WYG_089-7b>¶
旅不減七八十萬元戎宿將常不乏人自三大營變為¶
十二團營又變為兩官㕔雖浸不如初然額軍尚三十¶
八萬有奇今武備積弛見籍止十四萬餘而操練者不¶
過五六萬支糧則有調遣則無比敵騎深入戰守俱稱¶
無軍即見在兵率老弱疲憊市井遊販之徒衣甲器械¶
取給臨時此其弊不在逃亡而在占役不在軍士而在¶
將領葢提督坐營號頭把總諸官多世胄紈袴平時占¶
役營軍以空名支餉臨操則肆集市人呼舞博笑而已¶
<pb:KR2a0038_WYG_089-8a>¶
先年尚書王瓊毛伯温劉天和常有意振飭然將領惡¶
其害己隂謀阻撓軍士又習於驕惰競倡流言事復中¶
止釀害至今乞大振乾綱遣官精核帝是其言命兵部¶
議興革於是悉罷團營兩官㕔復三大營舊制更三千¶
曰神樞罷提督監鎗等内臣設武臣一日總督京營戎¶
政以咸寧侯仇鸞為之文臣一曰協理京營戎政即以¶
邦瑞充之其下設副叅等官二十六員己又従部議以¶
四武營歸五軍營中軍四勇營歸左右哨四威營歸左¶
<pb:KR2a0038_WYG_089-8b>¶
右掖各設坐營官一員為正兵備城守叅將二員備征¶
討帝以營制新定吿於太廟行之又遣四御史募兵畿¶
輔山東山西河南得四萬人分𨽻神樞神機各設副將¶
一而増能戰將六員分領操練大將所統三營之兵居¶
常名曰練勇有事更定職名五軍營大將一員統軍一¶
萬總主三營副叅遊擊佐擊及坐營等官副將二員各¶
統軍七千左右前後叅將四員各六千遊擊四員各三¶
千外備兵六萬六千六百六十人神樞營副將二員各¶
<pb:KR2a0038_WYG_089-9a>¶
統軍六千佐擊六員各三千外備兵四萬人神機營亦¶
如之已又定三大營官數五軍營一百九十六員神樞¶
營二百八員神機營一百八十二員共五百八十六員¶
在京各衛軍俱分隸三營分之為三十三營合之為三¶
大營終帝世其制屢更最後中軍哨掖之名亦罷但稱¶
戰守兵兼立車營故事五軍府皆開府給印主兵籍而¶
不與營操營操官不給印戎政之有府與印自仇鸞始¶
鸞方貴幸言於帝選各邊兵六萬八千人分番入衛與¶
<pb:KR2a0038_WYG_089-9b>¶
京軍雜練復令京營將領分練邊兵於是邊軍盡隸京¶
師塞上有警邊將不得徵集邊事益壊鸞死乃罷其所¶
置戎政㕔首領官之屬而入衛軍則惟罷甘肅者隆慶¶
四年大學士趙貞吉請收將權更營制極言戎政之設¶
府鑄印以數十萬衆統於一人非太祖成祖分府分營¶
本意請以官軍九萬分五營營擇一將分統訓練詔下¶
廷臣議尚書霍冀言營制世宗熟慮而後定不宜更惟¶
大將不當專設戎政不宜有印請如貞吉言制曰可於¶
<pb:KR2a0038_WYG_089-10a>¶
是三大營各設總兵一副將二其叅佐等官互有増損¶
各均為十人而五軍營兵均配二營營十枝屬二副將¶
分統以侯伯充總兵尋改曰提督又用三文臣亦稱提¶
督自設六提督後各持意見遇事旬月不決給事中温¶
純言其弊乃罷仍設總督協理二臣萬厯二年従給事¶
中歐陽柏請復給戎政印汰坐營官二員五年巡視京¶
營科臣林景暘請廣召募立選鋒是時張居正當國綜¶
覈名實羣臣多條上兵事大㫖在足兵選將營務頗飭¶
<pb:KR2a0038_WYG_089-10b>¶
久之帝厭政廷臣漸争門户習於偷惰遂日廢弛三十¶
六年尚書李化龍理戎政條上京營趙世新請改議卒¶
無所振作及兵事起總督京營趙世新請改設教場城¶
内便演習太常少卿胡來朝請調京軍戍邊可變弱為¶
强皆無濟於用天啟三年協理侍郎朱光祚奏革老家¶
軍補以少壯老家怨以瓦礫投光祚遂不果革是時魏¶
忠賢用事立内操又増内臣為監視及把牌諸小内監¶
益募健丁諸營軍多附之莊烈帝即位撤内臣已而復¶
<pb:KR2a0038_WYG_089-11a>¶
用戎政侍郎李邦華憤京營弊壊請汰老弱虚昌而擇¶
材力者為天子親軍營卒素驕有疑其為變者勲戚中¶
官亦惡邦華害已蜚語日聞帝為罷邦華代以陸完學¶
盡更其法京營自監督外總理捕務者二員提督禁門¶
巡視㸃軍者三員帝皆以御馬監司禮文書房内臣為¶
之於是營務盡領於中官矣十年八月車駕閲城鎧甲¶
旌旗甚盛羣臣悉鸞帶策馬従六軍望見乘輿皆呼萬¶
嵗帝大悦召完學入御幄奬勞酌以金巵然徒為容觀¶
<pb:KR2a0038_WYG_089-11b>¶
而已時兵事益亟帝命京軍出防𠞰皆監以中官廩給¶
優渥挾勢而驗多奪人俘獲以為功輕折辱諸將士將¶
士益解體周延儒再入閣勸罷内操撤諸監軍京兵班¶
師還時營將率内臣私人不知兵兵惟注名支糧買替¶
紛紜朝甲暮乙雖有尺籍莫得而識也帝屢㫖訓練然¶
日不過二三百人未昏遂散營兵十萬倖抽驗不及玩¶
愒佚罰者無算帝嘗問戎政侍郎王家彥家彥曰今日¶
惟嚴買替之禁改操練之法庶可救萬一然勢己晚帝¶
<pb:KR2a0038_WYG_089-12a>¶
不懌而罷十六年襄城伯李國禎總戎政内臣王承恩¶
監督京營明年流賊入居庸闗至沙河京軍出禦聞礟¶
聲潰而歸賊長驅犯守陴者僅内操之三千人京師遂¶
䧟大率京軍積弱由於占役買閒其弊實起於紈袴¶
之營帥監視之中官竟以亡國云京營之在南者永樂¶
北遷始命中府掌府事官守備南京節制在南諸衛所¶
洪熈初以内臣同守備宣徳末設叅贊機務官景泰間¶
増協同守備官成化末命南京兵部尚書參賛機務視¶
<pb:KR2a0038_WYG_089-12b>¶
五部特重先是京師立神機營南京亦増設與大小二¶
教場同練軍士常操不息風雨方免有逃籍者憲宗命¶
南給事御史時至二塲㸃閲成國公朱儀及太監安寧¶
不便詭言軍機宻務御史詰問名數非宜帝為罪御史¶
仍令守俻叅賛官閲視著為令嘉靖中言者數奏南營¶
耗亡之弊二十四年冬詔立振武營簡諸營鋭卒充之¶
益以淮揚趫㨗者江北舊有池河營専城守䕶陵寢二¶
營兵各三千領以勲臣别設場訓練然振武營卒多無¶
<pb:KR2a0038_WYG_089-13a>¶
賴子督儲侍郎黄懋官抑削之遂譁毆懋官至死詔誅¶
首惡以户部尚書江東為叅賛東多所寛假衆益驕無¶
復法紀給事中魏元吉以為言因舉浙直副總兵劉顯¶
往提督未至池河兵再變毆千户吳欽詔顯亟往許以¶
川兵五百自随之始定隆慶改元罷振武營以其卒千¶
餘仍𨽻二埸及神機營萬厯十一年叅賛尚書潘季馴¶
言操軍原額十有二萬今僅二萬餘祖軍與選充叅半¶
選充例不補營伍由是虛請如祖軍收補已而王璘代¶
<pb:KR2a0038_WYG_089-13b>¶
季馴言大小二場新舊官軍二萬三千有餘請如北京¶
各邊三千一百二十人為一枝每枝分中左右哨得兵¶
七枝餘置旗鼓下備各營缺従之巡視科臣阮子孝極¶
論南營耗弊言頗切中然卒無振飭之者已従尚書吳¶
文華請増叅賛旗牌得以軍法従事兼聼便宜調遣三¶
十一年添設南中軍標營選大教場卒千餘設中軍叅¶
將統練規制雖具而時狃茍安闒茸一如北京及崇禎¶
中流寇陷廬鳯踞上流有窺留都意南中將士日夜惴¶
<pb:KR2a0038_WYG_089-14a>¶
惴以䕶陵寢守京城為名倖賊不東下而已最後史可¶
法為叅賛尚書思振積弊未久而失葢無可言焉¶
侍衛上直軍之制太祖即吳王位其年十二月設拱衛¶
司領校尉隸都督府洪武二年改親軍都尉府統中左¶
右前後五衛軍而儀鑾司𨽻焉五年造守衛金牌銅塗¶
金為之長一尺闊三寸以仁義禮智信為號二面俱篆¶
文一曰守備一曰随駕掌於尚寳司衛士佩以上直下¶
直納之十五年罷府及司置錦衣衛所屬有南北鎮撫¶
<pb:KR2a0038_WYG_089-14b>¶
司十四所所𨽻有將軍力士校尉掌直駕侍衛巡察緝¶
捕已又擇公侯伯都督指揮之嫡次子置勲衛散騎舍¶
人而府軍前衛及旗手等十二衛各有帶刀官錦衣所¶
𨽻將軍初名天武後改稱大漢將軍凡千五百人設千¶
百户總旗七員其衆自為一軍下直操練如制缺至五¶
十人方補月糈二石積勞試補千百户亡者許以親子¶
弟魁梧村勇者代無則選民户充之永樂中置五軍三¶
千營増紅盔明甲二將軍及义刀圍子手之屬備宿衛¶
<pb:KR2a0038_WYG_089-15a>¶
校尉力士僉民間丁壯無惡疾過犯者力士先𨽻旗手¶
衛後改隸錦衣及騰驤四衛専領随駕金鼓旗幟及守¶
衛四門校尉原隸儀鑾司司改錦衣衛仍隸焉掌擎執¶
鹵簿儀仗曰鑾輿曰擎葢曰扇手曰旌節曰旛幢曰班¶
劍曰斧鉞曰戈㦸曰弓矢曰馴馬凡十司及駕前宣召¶
差遣三日一更直設總旗小旗而領以勛戚官官凡六¶
管大漢將軍及散騎舍人府軍前衛帶刀官者一管五¶
軍營义刀圍子手者一管神樞營紅盔將軍者四聖節¶
<pb:KR2a0038_WYG_089-15b>¶
正旦冬至及大祀誓戒册封遣祭傳制用全直直三千¶
人餘則更番器仗衣服位列亦稍殊焉凡郊祀經筵巡¶
幸侍従各有定制詳禮志中居常當直將軍朝夕分候¶
午門外夜則司更共百人而五軍义刀官軍悉於皇城¶
直宿掌侍衛官輪直日一員惟掌錦衣衛將軍及义刀¶
手者每曰侍衛官轉直日一及諸脱更離直者共計錦¶
衣衛大漢將軍一千五百七人府軍前衛帶刀官四十¶
神樞營紅盔將軍二千五百把總指揮十六明甲將軍¶
<pb:KR2a0038_WYG_089-16a>¶
五百二把總指揮二大漢將軍八五軍營义刀圍子手¶
三千把總指揮八勲衛散騎舍人無定員旗手等衛帶¶
刀官一百八十此侍衛親軍大較也正統後妃主公侯¶
中貴子弟授官者多寄祿錦衣中正徳時奏帶傳陞冐¶
銜者又不下數百人武宗好養勇士嘗以千把總四十¶
七人注錦衣衛帶俸舍餘千一百人充御馬監家將勇¶
士食糧騎操又令大漢將軍試百户五年實授著為令¶
倖竇開而恩澤濫宿衛稍輕矣至萬厯間衛士多占役¶
<pb:KR2a0038_WYG_089-16b>¶
買閒其弊亦與三大營等雖定離直者奪月糈之例然¶
不能革太祖之設錦衣也専司鹵簿是時方用重刑有¶
罪者往往下錦衣衛鞠實本衛叅刑獄自此始文皇入¶
立倚錦衣為心腹所屬南北兩鎮撫司南理本衛刑名¶
及軍匠而北専治詔獄凡問刑奏請皆自達不闗白衛¶
帥用法深刻為禍甚烈詳刑法志又錦衣緝民間情偽¶
以印官奉敕領官校東厰太監緝事别領官校亦従本¶
衛撥給因是恒與中官相表裏皇城守衛用二十二衛¶
<pb:KR2a0038_WYG_089-17a>¶
卒不獨錦衣軍而門禁亦上直中事京城巡捕有専官¶
然每令錦衣官恊同地親權要遂終明之世云初太祖¶
取婺州選富民子弟充宿衛曰御中軍已置帳前總制¶
親兵都指揮使後復省置都鎮撫司隸都督府總牙兵¶
巡徼而金吾前後羽林左右虎賁左右府軍左右前後¶
十衛以時番上號親軍有請得自行部不闗都督府及¶
定天下改都鎮撫司為留守設左右前後中五衛闗領¶
内府銅符日遣二人㸃閲夜亦如之所謂皇城守衛官¶
<pb:KR2a0038_WYG_089-17b>¶
軍也二十七年申定皇城門禁約凡朝叅門始啟直日¶
都督將軍及帶刀指揮千百户鎮撫舍人入後百官始¶
以次入上直軍三日一更番内臣出入必合符嚴索以¶
金幣出者驗視勘合以兵器雜藥入門者禽治失察者¶
重罪之民有事陳奏不許固遏帝念衛士勞苦令家有¶
婚䘮疾病產子諸不得己事得自言情家無餘丁父母¶
俱病者許假侍養愈乃復先是新宫成詔中書省曰軍¶
士戰鬬傷殘難備行伍可於宫墻外造舍以居之晝則¶
<pb:KR2a0038_WYG_089-18a>¶
治生夜則巡警其後定十二衛随駕軍上直者人給錢¶
三百二十八年復於四門置舍使恩軍為衛士執㸑恩¶
軍者得罪免死及諸降卒也永樂中定制諸衛各有分¶
地自午門達承天門左右逮長安左右門至皇城東西¶
屬旗手濟陽濟川府軍及虎賁右金吾前燕山前羽林¶
前八衛東華門左右至東安門左右屬金吾羽林府軍¶
燕山四左衛西華門左右至西安門左右屬四右衛元¶
武門左右至北安門左右屬金吾府軍後及通州大興¶
<pb:KR2a0038_WYG_089-18b>¶
四衛衛有銅符頒自太祖曰承曰東曰西曰北各以其¶
門名也巡者左半守者右半守官遇巡官至合契而従¶
事各門守衛者夜各領銅令申字牌巡警自一至十六¶
内皇城衛舍四十外皇城衛舍七十二俱設銅鐸次第¶
循環内皇城左右坐更將軍百每更二十人四門支更¶
官八交互往來鈐印于籍以為驗都督及帶刀千百户¶
日各一人領申字牌直宿及㸃各門軍士後更定都督¶
府改命侯伯僉書焉洪熈初更造衛士懸牌時親軍缺¶
<pb:KR2a0038_WYG_089-19a>¶
伍衛士不獲代帝命選他衛軍守端直諸門尚書李慶¶
謂不可帝曰人主在布徳以屬人心茍心相屬雖非親¶
幸何患焉宣徳三年命御史㸃閲衛卒天順中復増給¶
事中一人成化十年尚書馬文升言太祖置親軍指揮¶
使司不隸五府文皇帝復設親軍十二衛又増勇士數¶
千員屬御馬監上直而以腹心臣領之比者日廢弛勇¶
士與諸營無異皇城之内兵衛無幾諸監門卒尤疲羸¶
至不任受甲宜敕御馬監官即見軍選練仍敕守衛官¶
<pb:KR2a0038_WYG_089-19b>¶
常嚴步伍譏察出入以防微銷萌帝然其言亦未能有¶
所整飭正徳初嚴皇城紅舖巡徼日令留守衛指揮五¶
員督内外夜巡軍而兵部郎中主事各一人同御史錦¶
衣衛稽閲毋攝他務嘉靖七年増直宿官軍衣糧五年¶
一給萬厯十一年於皇城内外設把總二員分東西管¶
理時門禁益弛衛軍役於中官每至空伍賃市兒行丐¶
應㸃閲义刀紅盔日出始一入直直廬虚無人坐更將¶
軍皆納月鏹於所轄凡提號巡城印簿走更諸事悉廢¶
<pb:KR2a0038_WYG_089-20a>¶
十五年再申門禁久之給事中吳文煒乞盡復舊制不¶
報末年有失金牌久之始覺者梃擊之事張差一妄男¶
子得闌入殿廷其積弛可知是後中外多事啟禎兩朝¶
雖屢申飭竟莫能挽侵尋以至於亡京城巡捕之職洪¶
武初置兵馬司譏察奸偽夜發巡牌旗士領之覈城門¶
扃鐍及夜行者已改命衛所鎮撫官而掌於中軍都督¶
府永樂中増置五城兵馬司宣徳初京師多盜増官軍¶
百人協五城逐捕己復増夜巡候卒五百成化中始命¶
<pb:KR2a0038_WYG_089-20b>¶
錦衣官同御史督之末年撥給團營軍二百𢎞治元年¶
令三千營選指揮以下四員領精騎巡京城外又令錦¶
衣官五旗手等衛官各一分地巡警巡軍給牌五年設¶
把總都指揮専職巡捕正徳中添設把總分畫京城外¶
地南抵海子北抵居庸闗西抵蘆溝橋東抵通州復増¶
城内二員而益以團營軍定官卒賞罰例末年邏卒増¶
至四千人特置叅將嘉靖元年復増城外把總一員并¶
舊為五分轄城内東西二路城外西南東南東北三路¶
<pb:KR2a0038_WYG_089-21a>¶
増營兵為五千又十選一立尖哨五百騎厚其月糈命¶
叅將督操而監以兵部郎是時京軍弊壊積乆捕營亦¶
然三十四年軍士僅三百餘以給事中邱岳等言削指¶
揮樊經職而禁以軍馬私役騎乘萬厯十二年從兵部¶
議京城内外盜發自夘至申責兵馬司自酉至寅責巡¶
捕官賊衆則協力捕𠞰是後軍額倍増駕出及朝審録¶
囚皆結隊駐巷口籍伍雖具而士馬實凋弊不足用捕¶
營提督一叅將二把總十八巡軍萬一千馬五千匹盜¶
<pb:KR2a0038_WYG_089-21b>¶
賊縱横至竊内中器物獲其橦索竟不能得也莊烈帝¶
時又以兵部左侍郎專督然營軍半虛廩馬多雇人騎¶
失盜嚴限止五日玩法卒如故¶
¶
　　四衛營者永樂時以迤北逃回軍卒供養馬役給糧授¶
室號曰勇士後多以進馬者充而聴御馬監官提調名¶
隸羽林身不𨽻也軍卒相冐支糧不可稽宣徳六年乃¶
專設羽林三千户所統之凡三千一百餘人尋改武驤¶
騰驤左右衛稱四衛軍選本衛官四員為坐營指揮督¶
<pb:KR2a0038_WYG_089-22a>¶
以太監别營開操稱禁兵器械衣甲異他軍横於輦下¶
往往為中官占匿𢎞治末勇士萬一千七百八十人旗¶
軍三萬一百七十人嵗支廩粟五十萬孝宗納廷臣言¶
覈之又令内臣所進勇士必由兵部驗送乃給廩五年¶
籍其人數著為令省度支金錢嵗數十萬武宗即位中¶
官甯瑾乞留所汰人數言官及尚書劉大夏持不可不¶
聴後兩官㕔設遂選四衛勇士隸西官㕔掌以邊將江¶
彬太監張永等世宗入立詔自𢎞治十八年存額外悉¶
<pb:KR2a0038_WYG_089-22b>¶
裁之替補必兵部查驗而御馬監馬牛羊令巡視科道¶
覈數既而中㫖免覈馬多虛増後數年御馬太監閔洪¶
復矯㫖選四衛官給事中鄭自璧劾其欺蔽不報乆之¶
兵部尚書李承勛請以選覈仍隸本部中官謂非便帝¶
從承勛言十六年又命收復登極詔書所裁者凡四千¶
人後五年内臣言勇士僅存五千餘請令子姪充選以¶
備邊警部臣言故額定五千三百三十人八年清稽已¶
浮其數且此營本非為備邊設者帝従部議然隠射占¶
<pb:KR2a0038_WYG_089-23a>¶
役冒糧諸弊率如故萬厯二年減坐營官二員已復定¶
營官缺由兵部擇用其後復為中官所撓仍屬御馬監¶
廷臣多以為言不能從四十二年給事中姚宗文㸃閲¶
本營言官勇三千六百四十七僅及其半馬一千四十¶
三則無至者官旗七千二百四十止四千六百餘馬亦¶
如之乞下法司究治帝不能問天啟末巡視御史高𢎞¶
圖請視三大營例分弓弩短兵火器加以訓練至莊烈¶
帝時提督内臣曹化淳奏改為勇衛營以周遇吉黄得¶
<pb:KR2a0038_WYG_089-23b>¶
功為帥遂成勁旅出擊賊輒有功得功軍士畫虎頭於¶
皂布以衣甲賊望見黑虎頭軍多走避其得力出京營¶
上云¶
¶
¶
¶
¶
　　明史卷八十九¶
¶
